Európa 

Európa cenna Eallo 

Európa cenna Ilmenallo 

Európa nórë Ardo ná. 

Nóritecië 

Európa caita percoron fortessë Ardo, 
fornúmenvë Asiallo ar formenyavë Africallo. 
Númenvë Európallo caita Alatairë Atlantin. 
Rímassë imbë Európa ar Africa ná Airë 
Endorvëa. I ríma imbë Európa ar Asia umë 
tanca; anlimbi ingolmor quetir i sina ríma na 
Oronti Uralin. Sië queni yalir Európa ar Asia 
erya nórë, Eurasia. 

I hyarmen Európo ná oróntinqua lá i formen. 
Hyarmenessë caitar tarë oronlimili ve i Alpi, i 
Pirenear ar i Carpatiar. Formenanna, i palúrë 
luvua terë ambor yondannar palar, i Alta Palar 
Europin. Formenessë Európo entar oronti caitar, 
i Oronti Scandinavin. 

Lúmequentalë 

I nossë Homo marë Európassë arsintavë apa 
1,800,000 coranári. Homo sapiens Európanna tena 
yá 40,000 coranári. I Urustarwa Randa eyestië 
Európo húmecoranár 6essë n.H., i Tambearwa 
Randa — húmecoranár 3essë n.H. Anga 
Európanna tultaina Foinicerenen haranyë 8essë 
n.H. 

I órë haimë Hellenórëo atannië i yesta 
Yariëo. Sina randa né anvaldëa haimë 
Európinan. I Hellenóri enapanië olyar cévier 
masematican, nolmen, lúmenquetalën ar lairestan. 
I aryon haimevëa Hellenorëo né i Altaranië 
Romenórin. Tas eryar valdear rantar haimë 
Európino ontaina ve sanyesta. Lúmissen i 
Hristië ayestië ar palyanë Altaraniessë 
Romenórin. 

Haranyë 5essë a.H. i Altaranië Romenórin 
alantië, nancarina hravaninen. I harani 5e tenna 
15e a.H. né i Enderanda. Olë haimeo Yariëo 
vanwa né, antulcavë lúmi arinyessë Enderando, 
i Morna Randa. Lúmissen Európa astaina mi 
aranielí né, yassen i túrë haryaina i arqueni 
ar i cordamor. 

Haranyë 13essë i órë ostomor Italinóressë 
atyarië i Ennosta. Randassë sina, carmi rincaner 
firyarenen ve Rafael, Micelangelo ar Leonardo 
Vinciallo. Vanyië ar nolwë Yariëo enhiraina 
né. I Pelë Ingoleo, antulcavë matematicassë, 
elenolessë ar fisicassë, atalmië ingolë 
sírë. Apa Columbus ahirië America coranáressë 
1492, i aranier Europo paluner tassenna. 

Ostomor Európo, antulcavë i macari, querner 
alyar ar túrinquar ar canner imyar vanimer ve 
arquendi. Sina tulyanë Pelë Altanna Faranconóro 
ar yestanna Minyë Liearda Faranconóro 
coranáressë 1789. Nán rato Napoleon amapië i 
túrë Faranconóressë ar etúrië olë Európo 
nó turuaina coronáressë 1815 né. 

18essë ar 19essë haranyer né i Pelë Tanweo. 
Hirë curvestar vinyaron atyarië larcá olé 
ostor ar lio firyaron. I canë ambëo autë né i 
autalë altaraniendesto. I cotië imbë norion 
Európo antulcavë i Ohta Ambaro Minyanna, ye ná 
coranaressë 1914-1918. Apa sina ohta, limbë 
arani Európo alantanë. Minë ranta nóri sinaron 
aquerië lieardannar. Nán Russonóressë pelë 
uovendesto (i Pelë Narqueliëo) aturië. Európa 
ar Endórë 

Queni savir i sírë Európa andanéya né 
Endórë. Tolkien yando tencë mi Heru i Million: 

"Tanar yeni, i Neldëa Randa Endórëo, nar 
avanier andavë, ar i cantar noriva avistië..." 
__________ Taipei 

I lassë sina nyarë pá i osto Taipeio. Á cenda 
Taipeio Taranna pá i taranna Taipeio. 

Taipei montage 

Telmello levië ve Tancol quilta imma: Taipei' 
orcen, I Arta Ranyarcoa, Oromar Enyalien Chiang 
Kai-shek, Nóriecáno Motamen, ar Ximending 

Taipei Osto (Yára Tencelë Tyeno: hya "Osto 
Formenya Taiwassë") aralta ostoron Taiwassë ná 
ar i yessëa osto Taiwano ná yando. Vë i essë 
Taipeio, i osto caita formenya mentessë Taiwano. 

Taipei i ostomomahtalëa, autëa, haimëa endë 
Taiwano. I Norya Taiwano Ilyanolmen ar i Norya 
Túrion Combemen, ya hary' arúvëa úmi Tyeno 
tamnar ar carmëo tanwi ambaressë, Taipeissë 
nar. Ara 2009o Lairëo Deaflympics, i Taipeio 
Ambarya Almaron Ocombë ar i 2011o Ambarya Nó 
Otorniëo Yomenië láruvar Taipeissë yando. 

I osto (Taipei Osto) nótina liëo 2,619,920 már 
ná. Taipei Osto, Taipeio Taranna, Keelung Ost' uo 
carir i Taipeio amilosto arda lienen 6,752,826 y' 
ananta turn' alimyë ardo artatúri. Cé "Taipei" 
tana ily' amilosto arda, írë "Taipei Osto" tana 
i osto. 

Haimë 

Asari yo lúr 

I Calmaron Asar Taipeissë sé 2010 ar Taipei 101 
cata. 

Limbi asari sé ilya loa lárir Taipeissë, 
yórala i Taipeio Calmaron Asar írë hellecalmar 
húmion lehtë nar hellenna Pinxissë Taipeissë. 
Senwë meni merendin yorir Enyálëa Men, Taipei 
101, Zhongshano Oromar sé Ximending. Sé Ar 
Attaquëano, asari lárir opo i Nóriecáno 
Ataquë. 

Hyan' asari sé ilya loa yorir Ar Poitanoirëo, i 
Angulóceluntëo Asar, i Hó Asar, i Endeyáviëo 
Asar. Sé hari vanwë loar, asalli haimëa lárner 
Taipeissë, vë nartanwi ar olirier sé Ar 
Attaquëano, alárier altëavë hyanë ostossen 
Taiwassë. 

Lendië 

Taipei vë anvaldëa osto ep' ilya la hary' anahoa 
hy' ampall' arda, mal haryas limbi haimië ceni, 
vë lúmequentalië menion ar combemenion allimbi 
ar ilyan Taiwassë ar haryar alimyë lengi ar 
tyávi ilyë ambaryë ostor. 

I lómivehtë Taipeissë lúcëarwa ná etteleain 
ar harya alimyë lengi ilyë ardassen Taipeissë, 
vë i haimëa lómancamen mi linyenwa ostar terë 
Ningxio Tëa, Shilino Lómancamen, Raohëo Mallëo 
Lómancamen, Tonghuo Lómancamen, Huaxio Mallëo 
Lendiëo Lómancamen arta yar yorir limbi malli, 
látacari vi mancalëo arda i Rómenya Ardassë 
Taipeio, Beitouo laucehtë Yangming Orontessë, 
yar lómivehteli Taipeissë nar. 

Maisinwi Ataqui 

Bao'ano Ainas 

Carnicoa 

Forna Andon 

Hsing Tiano Ainas 

Longshano Ainas 

Norya Chiang Kai-sheko Enyálëa Oromar 

Nwalmastarmoron Ainas 

Shin Kongo Vehtëo Taras 

Nóriecáno Túrion 

Sun Yat-seno Enyálëa Oromar 

Taipei 101 

Taipeio Confuciuso Ainas 

Zhinano Ainas 

Combemeni 

Norya Túrion Combemen 

Beitouo Laucehtelion Combemen 

Taipeio Elengolmëo Combemen 

Taipeio Ingolëo Saitalëo Endë 

Taipeio Findë Carmion Combemen 

Norya Taiwano Combemen 

2/28 Enyálëa Combemen 

Norya Quentalëa Combemen 

Lin Liu-hsino Tolio Cendameno Combemen 

Lietarwar 

Yangmingshano Norya Lietarwa 

Taipeio Celvatarwa 

Taipeio Laimo Tarwar 

Da'ano Lietarwa 

2/28 Rainëo Lietarwa 

Nóritecië 

Vë i essë Taipeio, i osto caita formenya 
mentessë Taiwano. Taipei caita Danshui Sírë ar 
har húmeterion 25 hyarnúmessë Keelungello ya 
Taipeio hópa i Sérë' Alatairenna. Exa falassëa 
osto, Danshui, har húmeterion 20 fornúmessë i 
Danshui Sírëo etsiro i Taiwano Londenna. 

Artatúrië ardar 

Artacolë 

Vë ambarya fintemóralëa osto, Taipei himina 
exë rantannar Taiwano ló angatier, 
alarcángatië, vilyaciryahópar, lienorolli. 
Vilyaciryahóp' atta veuya Taipei: Taipei Songshan 
ar Taiwan Taoyuan. 