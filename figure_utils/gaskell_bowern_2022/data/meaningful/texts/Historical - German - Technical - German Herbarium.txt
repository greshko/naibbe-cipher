Offt und vil habe ich bey mir selbs betrachtet die 
wundersamen weercke des schôpfers d naturen. wie 
er an den anbeginne d hymmeln hat beschaffen und 
gezieret mit schŏnen leüchtenden sternen. den er 
zů einfliessen in alles dz under dem hymmel ist. 
krafft und macht gegeben hat. (Auch wie er darnach 
die vieτ element beschaffen hat. Das feüer 
hÿczig und trucken. die lüfft heÿþ und 
feücht. daz wasser kalt und feücht. dz erdtrich 
trucken und kalt. yegklichem sein natur gegeben. 
(Auch wie d selb groþs meister d natur darnach 
die kreüter mangerley nature. und allerley 
geschlăcht d thiere. und zůleczt den menschen 
und allen creaturen dz edlest. gemachet hat und 
beschaffen. Domit ein fiele mir die wunndersame 
oτdnung. die d schŏpffer den selben seinen 
creaturen hat egeben. also das alles dz und dem 
hymmel wesen hat sein natur von und durch die 
stern empfăcht und halttet. (Auch daz in einem 
ÿegklichen das in den obgemelten vier elementen 
entspτinget. wăchþt. lebt. od schwebt. es seÿ 
ărcz. gestein. gekreüt. oder thiere. sind 
vermüschet die vier natur d element. hÿcze. 
kelte. feüchtigkeÿt. und truckenheÿt. Und also 
zů veτmercken ist die berürten vier natur auch 
in dem menschlichen kŏτper vermüschet od 
vermennget sind in einer maþ und temperament 
bequem des menschen leben und natur. In wŏlcher 
masse od pτopoτtion od temperament die weÿl d 
mensch steet. ist er frisch und gesundt. So er 
aber trÿtt od fellt auþ dem temperament odeτ 
maþs der vier naturen. daz dann geschicht so die 
hycz gancz über handt nÿmbt. und arbeÿtet die 
keltte zů tempffen. oder widerumb die kelte die 
hÿcze anhebet zů underdτucken. oder d mensche 
vol kalteτ feüchtigkeit wirt od seiner 
feüchtigkeit über die maþs entseczet. fellet d 
mensch von not wegen in kranckheÿt und nåhnet 
dem tode. Orsache aber solches eegemeldeten 
bτuches der vier naturen temperament. in wŏlchem 
des menschen gesundtheit und leben steet. sind vil 
ÿeczund des hymmels gifftig und verboτgen 
einflüþs wider des menschen natur. dann d 
ummsteend lufft unreÿnigkeit und vergifftigung. 
Nun unbequem speÿsen oder tranck. Od bequeme. 
aber nit in rechter maþ od zeit genommen. Fürwar 
als leichte wolt ich dir zelen die bletter auff 
den baumen od die santkôτner in dem mǒτe. als 
ich dir erzelen und erklåren solt alle die ding 
die ein ursach sind abfallens von dem temperamentt 
d vier naturen und ein anfange des menschen 
kranckheyt darumb so umbsteen….sent unnd al… 
und fàrliche. .ist er seiner gesundtheit oder 
lebens gancz sicher. Do ich soliches betrachten 
was. fiele mir auch ein wie der schôpffer der 
natur. der uns in solche fårlicheyt geseczet hat. 
wider mit einen andern genådigklich fürsehen 
hat. daz ist mit allerleÿ geschlåchten kreüter. 
thieren. und andern creaturen. den er krafft und 
macht gegeben hat. die obberůrten vier naturen. 
widerbτingen würcken geben und tempffen. Ein 
kraut hÿcziget. das ander kůlet. ÿegkliches 
nach dem grad seiner naturen und complexion. Des 
geleÿchen vil ander creaturen auff dem erdtrich 
und in dem wasser dem menschen durch den 
schôpffer der naturen sein leben auff entheltet. 

Durch wôlcher kreüter und creaturen krafft der 
kranck mensche in den vieτ naturen temperament 
und zů seines leÿbes gesundtheit wider mag 
kommen. Seÿd ein mal aber der mensche auff erden 
nit grôssers nitt edlers schaczes gehaben mag dem 
seines leÿbes gesundtheÿt. Lieþs ich mich 
beduncken. das ich nicht erlichsers nit nüczers 
oder heÿligers wercke oder arbeÿt begeen 
môchtte. dann ein bůch zůsamen bτingen 
darinnen vil der kreüter. und ander creaturen 
krafft und naturen mit jren rechten farben und 
gestalt würden begrÿffen. zů aller welt trost 
unnd gemeynem nucze ….ach hab ich foli… lassen 
anfa…. ster in der…. meiner begierde auþ den 
bewårten meistern in der erczneÿ. Galieno. 
Avicenna. Serapione. Diascoτide. Pandecta. 
Plateario. und andern vil kreüter krafft und 
naturen in ein bůch zůsamen hat bτacht. Und do 
ich auff entwerffung unnd kuuterfeÿung der 
krütter gangen bÿn in mittler arbeÿtte. 
vermercket ich dz vil edler kreüter sind die in 
disen teütschen landen nit wachsen. darumb ich 
die selben in jrer rechten farbe unnd gestalt 
anders nicht entwerffen mochtte dem von hôτen 
sagen. Deþhalben ich solichs angefangens werck 
unvolkommen und in der feder hangen lieþ so lang 
biþ ich zů erwerben genad und ablaþ mich 
fertiget zů ziehen zů dem heyligen grab. auch 
zů dem berge sÿnai. do der lieben junckfrauwen 
sant katherinen kôτper rastet und růwet. Doch 
das solliches edles angefangens und unvolkommens 
wercke mit hÿnderstellig belÿbe. Auch das do 
mein fart nicht allein zů meiner selen heyle. 
sunder aller welte zů staten môchte kommen. Name 
ich mit mir einen maler vonn vernunfft und handt 
subtil und behende. Und so wir von teütschen 
landen gereÿþet haben durch wålhische landt 
Histriam. und darnach durch die Schlavonei odeτ 
Wÿndische landt. Croacien. Albaney. Dalmacien. 
Auch durch die krÿechischen lande. Coτson. 
Moτeam. Candiam. Rodiþ. und Cypτien. bÿþ in 
das gelobet lande. unnd auch do in die heÿlig en 
stat Jherusalen und von dannen durch klein arabien 
gegenn dem berge sÿnai. van dem berge sÿnai 
gegen dem roten môre. gegen calcair. Babylonien 
und auch Allexandτiam in egipten. und von dannen 
wider in Candien. in durchwandτung solcher 
künigreÿch unnd landen. Ich mit fleysse mich 
erfaren hab der kreüter do selbst. und die in 
jeren rechten farben und gestaltten lassen 
kunterfeÿen und entwerffen. 

(Und nach dem mit gots hilff wider in teütsche 
landt und heim kommen byn. Die groþ liebe dye ich 
zů disem wercke hab gehadt. hat mich bewegt dat 
zů vollenden. als nun mit der gottes hilff 
volbτacht ist. (Und nennen dises bůch zů latein 
Oτtus sanitatis. auff teütsch. Ein gartten der 
gesundtheÿt. In wôlchem gartten man findet 
vierhundert und fünff und dτeyssig kreüter. 
mitt andern creaturen krafft und tugenden. zů des 
menschen gesuntheit dienend. und gemeÿnlich in 
den apotecken zů erczneÿ gebτauchet werden. 
under disen bej vierd halbhunnderten mit jren 
farben und gestalten als sÿ hie erscheÿnen. und 
auff das es aller welt gelerten und leyen. zů 
nucz kommen müge. hab ich es in teütsch lassen 
machen. 

(Dises bůch wirdt geteÿlet in fünff teÿl. (Das 
erst. ist die voτrede ÿeczund hie berűrt. (Das 
ander teÿl. ist von den nachfolgenden kreütern. 
und ander creaturen krafft und tugent in oτdnunge 
des alphabets. (Das dτyt teÿl wirt sein ein 
register von kreüteren zů laxieren und zů 
krefftigen. (Item von den wol riechenden. (Item 
von den gummi. (Item von den früchten. samen. und 
wurczeln. (Item von edlem gestein. (Item von den 
thieren und was von jn entspτinget. und also was 
zů erczneÿ dient gemeynigklichen. (Das vierde 
teÿl. von allen farben des harms. und was ein 
ÿegkliche farbe bebeütet. 

(Das fünfft teyl und dz leczte wirt sein ein 
register behend zů finden von allen gebτesten 
und kranckheÿten der menschen wie die sein 
mügen. 

(Nun farhÿn im alle landt du edler und schôner 
gartt. du ein ergeczung den gesunden. ein trost 
hoffnung und hilffe den krancken. der deinen nucz 
dein fruchtbeτkeyt genůg auþspτechen müge. 
lebt kein mensche. (Ich dancke dir schôpffer 
hymmels und d erden. der du den kreütern in disen 
garten begrÿffen. krafft und macht gegeben hast. 
das du mir solche genad. disen schacz d byþher 
der gemeÿn begraben unnd verτboτgen ist 
gewesen. hast vergünnet an den tag zů bτingen. 
Dye sej ere und lobe ÿeczund und zů ewigen 
zeÿten Amen. (. a. iij. ) 
__________ 

Beyfůsz erst Capit 

Arthemisia mater herbarum Arivosa. ampolata 
Bτitanica Campanaria. Metricaria. minoτ latine. 
Melenoff Zantes Thagetes Leptafelos. 

(Die wirdigen meister Avicenna Diascoτides. 
beschτeiben uns von disem kraut. und spτechen. 
daz arthemisia seÿ ein kraut und geleychet dem 
wermůt und der stabwurcz an der gestalt. allein 
das beÿfůþ bτeÿttere bletter hat. Die bleter 
sind auþwenig weiþ und jnnwenig grǔn. unnd 
haben einen starcken gerauch und bitter. Dises 
kraut hat lang stengel. Die blůmen daran 
geleÿchen den camillen blůmen. Unnd heysset 
darumb arthemisia. wann d künig mansolei genant 
het ein hausfrauwen die hieþs Arthemisia. die 
wolt das dises kraute auch also genennet würd. 
vmb tugent willen die dise künigin an disen kraut 
befund. (Der meister plinius spτicht. daz diþs 
kraut vor hÿn geheÿssen hat parthenis. 

(Ysidoτus in dem. xvij. bůch genant 
ethÿmologiarum. spτicht das Arthemisia seÿ ein 
kraut und seÿ von dem heÿdnischen volcke dÿane 
consecriert woτden. und von den also geheýssenn. 
wann dyana in grecum ist als vil gespτochen als 
arthemis. (Platearius spτicht. das dises kraut 
ist heÿþ und trucken in dem dτitten grad. (Die 
bleter bτaucht man in der erczneÿ und selten die 
wurczel. und sind grǔn besser genüczet dann 
dürτ. (Platearius spτicht das beÿfůþ gůt 
seÿe den frawen zü jrer sucht genant menstruum. 
Unnd wôlche frau das zů rechter zeyt nicht hat. 
die soll den beÿfůþ sieden mit wein und sol den 
trincken. d hilfft on zweyfel. (Es hilffet auch ob 
sy sich domit in dem bad zům dÿckeren mal bået 
unden auff beÿdenthalben den nabel. (Der meister 
diascoτides spτicht. Wŏlche frauwe wee mit 
einem kÿnde geet od in arbeÿt ligt eins kindes. 
seüdet sÿ den beÿfůþ mit wein od mit bier und 
den also trincket. sÿ genÿset zůhandt. Oder 
bindet man jr das gesoten kraut an jr rechtes 
diech sÿ genÿset zůhant. Man sol auch zůhandt 
wenn das kÿndt geboren wirt das kraut abnemen. 
sau (a. iiij. ) met man nich. des. das bτăcht 
grossen schaden. (Wŏlche frawe ein todtes kÿnd 
in jrem leyb hete. die trinck von beÿfůþ. sÿ 
wirt des kÿndes sanfft ledig. (Item Diascoτides 
in dem capittel arthemisia spτicht auch. Weer den 
beÿfůþ nüczet das jm vergifftte und zauberey 
nit geschaden müge. Im schadet auch nicht ob ein 
thiere das nicht sÿnnig wăre jn beÿsset. (Item. 
Wer beÿfůþs in seinem hauþ hat. dem mag d 
teüfel keinen schaden zůfũgen. 

(Item. Wer der beÿfůþ wurcz an seinen halþ 
tregt. kein vergifftig thiere mag jm nit 
geschaden. (Und ob ein vergifftig thiere einen 
schaden zůgefŭget hăte. d trincke des safftes 
von beÿfůþs. er genÿset zůhandt. (Die 
wirdigen meister spτechen gemeÿinigklich. das do 
sey zweÿer hant bejfůþ. der ein ist rot an dem 
stÿl. d ander ist weÿþ. (Wõlche staw jr sucht 
genant menstruum leydet über die zeÿt. die sol 
der roten beÿfůþ bletter sieden in wein und dem 
trincken. Weret aber die sucht menstruum zelang. 
so sol sÿ des weÿssen beyfůþ bletter sieden in 
wein und also nüczen. es vergeet jr zůhandt. 
(Item beÿfůþ genüczet mit wein. machet wol 
hårmen. (Diascoτides. beÿfůþ d ist fast gůt 
für den stein wenn man den bulfert. unnd das 
bulfer nüczet mit eppich wasser. und das also 
getruncken. (Beÿfůþ mitt wein gesoten und den 
getruncken vertreÿbet alle die suchte die do 
werend ist an der stat der weyber die do kÿndt 
geberen. es sey geschwulst oder anders. (Wer den 
beÿfůþ beÿ jm tregt wenn er wandert. der wirt 
nit mūd. 

(Item. Wer der beÿfůþ wurczlen über die thoτ 
des hauþs legt. od henckt. dem hauþ mag nichcz 
übels oder ungeheürigkeit zůgefūget werden. 
(Der hochgelert meister Galienus spτicht. dz 
beÿde beÿfůþ rot und weÿþ gůt sey dan 
frawen genüczet wenn es jn not seÿ. Und auch 
fast wol bekomme den. die den stein haben in den 
lenden. (Der meister Plinius in seinem. xv. bůch 
in dem capitel arthemisia. spτicht. das 
arthemisia die etwan geheyssen ist parthenis. sey 
zweÿer handt. eine hat bτeÿte bleter. die and 
dünnere und kleinere. und haben beyd ein natur 
und tugent. (Item Diser meister in seinem. xxvj. 
bůch spτicht auch. Wer beÿfůþ bey jm hab so 
er über felt gee. der werde nit mūd. und jm 
schadet auch d gang nit in den gelÿdern. (Er 
spτicht auch in dem selbigen capitel. das 
Arthemisia gestossen und gemüschet mit feygen und 
mirτa ÿegklichs ein quintin und das geleget in 
wein und den getruncken. erwõrmet den kaltten 
magen. (Er spτicht auch. dz dises krautes wurczel 
eingenommen so festigklichen laxieren ist und 
purgieren. das das kynd in můter leybe nitt 
beleyben müge. es seÿ todt od lebentig. (Der 
meister Platearius spτicht. das dises krautes 
bleter bequemer seÿen in der erczneÿ denn die 
wur czel. und grunn mer nücz denn dürτ. Und 
seÿ sunderlich gůt genüczt den unfruchtbern 
frauen. (Item. Beÿfůþ und dÿllsamen gebulferet 
und vermenget. ist gůt wider die feüchtblattern. 
darauff geleget. oder auff beülen hynder den 
oτen. darvoτ so sol man das mit einer schτepff 
sleten blůtend machen. und darauff das bulfer 
legen. (Item beÿfůþ ist seer bestopfung der 
gelÿder auffthůn. als milcze und lebern die do 
von einer kalten materien kommet. also genüczet. 
Nÿmm beÿfůþ und hyrþzungen ÿegklichs ein 
handt vol und wenig wermůt in wein gesoten. und 
mit zucker sūþ gemachet. (Diser tranck ist auch 
gůt wider die geelsucht. so man darzů ist 
vermengen wenig tausent guldin genant centaurea. 
Und was nach dem getranck über beleÿbt von 
kreüttern sol man do warm legen auff die milcz. 
Das selb ist auch gůt so die milcz auswendig 
geschwollen ist. (Item beÿfůþ und wulle genant 
taxus barbatus gesoten mit wein und also warm 
darauff gesessen. ist gůt dem der arþsdarm 
auþgeet. 
__________ 

Stabwurcz ii Capit 

Abτotanum. Das woτt ist in grexum und in 
latinsum also genennet. Hesum ist es genant in 
arabischen. 

(Der meister Serapio in dem bůch aggregatoτis in 
dem capitel Hesum. idest Abτotanum. spτicht. dz 
dises kraut seÿ zweÿer hant. eins ist freülich. 
daz ander månlich. und sind beÿde einander 
geleÿch. an d gestalt. und an der tugent. allein 
die freülich hat weiþ blůmen. und die månlich 
gelb blůmen,und geleÿch dem saffran. 

(Der meister Plinius in seinen. xxj. bůch 
spτicht. das stabwurcz hab einen gůten gerauch. 
(Diþ kraut hat fast kleine bleter. und vil 
stengeln. und auch gar klein blümen und einen 
kleinen samen. (Der meister Avicenna in seinem 
andern bůch. spτicht. daz stabwurcz sei heyþ an 
dem ersten grade und trucken an dem anderen. (Der 
wirdig meister Avicenna in seinem andern bůch in 
dem capitel Abτotanum. spτicht. das stabwurcz 
gebτennet und gebulfert und dz gemüschet mit 
ŏle. von råtich gemachet. und das geschmieret 
auff die kal stat. machet har wachþsen. (Item 
stabwurcze machet auch wachþen dem bart der 
lancksam herfür kumbt. domit bestrichen. mit 
namen. nymme stabwurczsafft mit dÿll ôle 
veτmenget. davon den bart oder die stat 
geschmieret do man har begeret. (Stabwurcz 
resolvieret apostemen die kalte feüchtigkeit in 
jne haben genant flegmatica. gesoten mit 
kütenkern und also genüczet. (Stabwurcz 
gegrůset und getruncken mit wein. behŭtet den 
menschen voτ d suchtt genant paralisis. (Auch ist 
es gůt wider das gegicht d gelÿder die grůse 
darauff geleget. (Platearius Stabwurcz gesoten mit 
baummôl. und dz haubt domit bestrÿchen. 
benÿmmet die kelte des haubtes. und wirt warm 
davon. (Stabwurcz mit wein und zucker gesoten und 
getruncken macht einen warmen magen d erkaltet ist 
von dem schleÿm genant zů latein flegma. 
(Stabwurcz seüberet den frawen jr sucht genantt 
menstruun. mit wein gesoten und getruncken. 
(Stabwurcze mit eppe und zucker gesoten und darvon 
genüczet. bτicht und treÿbt auþ den stein d in 
der blasen wåchset und nÿeren. und wid dem 
kalten siechtumb ist es gůt. (Item ól von 
stabwurcz gemachet. und sich domit und dem nabel 
geschmieret. machet hármen. (Stabwurcze 
getruncken mit wein. ist gůt für vergifft. (Item 
der gerauch von stabwurcz. vertreÿbt die 
schlangen die in den heüsern wonen. (Von d 
wurczel dÿck getruncken sterben die spôlwůrm. 
oder mitt wenig milch stabwurcz safft gemenget. 
(Avicenna spτicht. wo man stabwurcz hÿn 
streüet. do beleÿbt kein vergifftig thier. und 
wôlches do beleÿbt. das styrbt. (Diascoτides 
spτicht. das stabwurcz bτing dem frawen jr zeÿt 
genant menstruum. die gebulfert und mit wein 
getruncken. und in wenig mirτa vermenget. (Der 
rauch von stabwurcz vertreibt die schlang. in dem 
hauþ. (Von stabwurcz getruncken. ist gůt dem d 
do gebÿssen ist von gifftigen thieren. (Dem die 
augen schweren von hycz d sol nemen stabwurcz ein 
quintin. und ein weÿsse bτosen bτotes. und sol 
das sieden in wasser und sol die augen domit 
båen. es zeühet auþ die hÿcz. und vertreÿbt 
das augen schwer. (Von d bitterkeit die die 
stabwurcze in jr hat. sterben die spolwŭrm. davon 
genommen auff ein halblot. (Serapio spτicht. das 
stabwurcz genüczet verczeret überflüssig 
feüchtigkeit die in den dårmen sind davon ein 
kranckheÿt kummt ge nant colica passio. das ist. 
das darm gesücht. (Item. Stabwurcz gesoten mit 
wasser unnd wein mit ysop und leckricz. mit zucker 
sǔþ gemachet. ist seer gůt wider süchtung der 
lungen und bτust. so die sucht kommet von kelte. 
und auþwendig sol man schmieren die bτust mit 
buttern od mit einer salben genant ungentum 
dÿalthee. Darnach sol man nüczen pillen von 
agarico. Darnach ist gůt zů nüczen ein 
sterckung genant dyapenidion. oder dÿaris 
salomonis. (Item stabwurcz mit olei. und salcz 
zůsamen gestossen. und auff den pulþ hende und 
fŭsse geleget. ist gůtt wider das fieber. 
__________ 

wôτmůt iii Capit 

Absinlhium latine. Gτece Absinthion. Arabice 
Saricon. 

(Die meister in der erzcneÿ sprechen. das 
wôτmůt seÿ heÿþ in dem ersten grad. und 
trucken im dem andern. (Platearius spτichet. das 
wôτmůt ein widerwårtige naturen an jr hab. 
wann sÿ laxiert und stopffet und die zwei sind 
wider einander. Und darumb spτicht er. das 
wermůt genüczet sol werden mit vermüschung. und 
das angesehen werde gebτesten des menschen. wann 
ist es sach das die natur des mennschen 
verstopffet wår. so sal man der wôτmůt 
zůgeben ding die jr die natur beneme der 
stopffung. und allein laxiere. Ist es aber sache 
das die natur zů vil flüþsig wåre. so sol man 
dem wôτmůtt nemen die natur des flusses. und 
zůgeben ding die do stopffen. 

(Hierinn mercke eben. wilt du den menschen 
stopffen mit wermůt. so bτauche die mitt eþsich 
oder mit wein. (Wilt du aber den menschen laxieren 
mit wôτmůt . so bτauche die mit hônige oder 
zucker. (Avicenna spτicht das der saffte von 
wôτmůt fast stercker seÿe zů nüczen denn das 
kraute. wann der saffte der ist do heysser in dem 
ersten grad denn das kraut. 

(Wer wermůt safft trincket ze hen tag nach 
einander. und auff ein mal vier quintin mit zucker 
vermenget. der selb safft verczeret yctericiam. 
das ist die geschwulst. unnd benymmet auch dem 
menschen also genüczet ÿdτopisum. das ist die 
wassersucht. 

(Und also genüczet zeühet vil feüchtigkeit von 
dem milcz und lebern. Johannes mesue. spτichet. 
das wermůt stercket dem magen und die leber. unnd 
bτinget lust zů essen. und machet gesunt die 
verstopfften kranckheyt. als dann ist die 
geelsucht unnd die wassersucht. (Wermůt tôdtet 
die wŭrm in dem bauch. und treÿbet sÿ auþ 
måchtigklichen wann man davon machet ein 
pflasteτ also. Nÿmme wermůt vier lot. 
eüfoτbie ein halb lot. gebτennett hÿrþkoτn 
ein lot. und ein lot hasengallen. und darunder 
gemüschet hônig. und darauþ ein pflaster 
gemachet. und das geleget auff den bauch. (Item. 
Wer daz kaltt lange zeÿt gehabt hatt. der nücze 
zů frummen den safft von wermůt mit zucker 
vermenget. er genÿset davon zůhandt. (Wermůt 
safft vermenget mit pferþichkeren. und in die 
oτen getråfft. machet sterben die wŭrm in den 
oτen. (Wermůt reÿniget den magen und lebern von 
deτ gallen genant colera. und zeühet zů zeiten 
die selben feüchtung auþ mit den hårmen. (Auch 
behŭtet wermůt dem menschen voτ füllung des 
geblŭtes in dem leÿbe. mit wein gesoten und des 
tags auff ein male nŭchter getruncken auff vier 
lot. (Wermůt wasser gemüscht under tinten. 
behŭtet dz papier voτ den meüsen und wŭrmen do 
mit geschτiben. (Wermůt ist fast gůt und nücz 
den zerknüscheten gelÿdern. wenn man darzů 
thůt oder vermüschet hônig. und ein wenig gůts 
weins und gestossen kümmel. und darauff gelegt 
geleÿch einem pflaster. (öle von wermůt 
gemachet und in die oτen gelassen. bτingt 
widerumb dz gehôrde. (Item Wermut mit eþsig 
gemenget und den mund mit gewåschen. machet einen 
wolriechenden mundt. (Die meister spτechen. das 
wermůt sterck fast den magen. also vertreÿbt sÿ 
alles das in dem magen bôþ ist. 

(Wermůt und eppich kraute. eins als vil als des 
andern. gestossen und den safft getruncken mit 
zucker und mit sŭssem holcz safft vermenget. 
vertreibt asma dz ist dz schwår åtmen. (Wermůt 
getruncken mit eþsig. hilfft dem geschwollen 
milcz. (Wermůt gestossen und das safft gemenget 
mit hônig. und an die augen gestrÿchen. machet 
sÿ klar. (Wermůt gesoten mit baummôl und domit 
den bauch bestrichen. das hilfft dem krancken 
magen und der bôsen lebern. (Item wermůtsafft 
mit hônig vermenget. ist gůt wider die 
trunckenheytt. Und wermůtsafft ist auch gůtt 
feauwen feüchtigkeit zů bewegen. die zů mann 
zeÿt bestopffet ist. vermenget mit beyfůþ 
safft. und auch mit ein weinig mirτa und auch 
hônig. darauþ gema chet ein zapffen in jr schame 
geleget als Avicenna und Serapio und Pandecta sind 
bewåren. (Item Wermůtsafft und poτris safft 
genant boτago. und tausent guldin blůmen. genant 
centaurea. gesotten mit geyschenn milchmolcken. 
mit zucker sŭþ gemachet. ist gůt wider des 
milczs süchtung. und wider das fieber. (Item 
Wermůt gesoten in laugen mit stabwurcze. domitt 
das haubt gewåschen. ist gůt wider die har 
auþfallung. genant alopicia. 
__________ 

Knoblach iiii Capi. 

Allium latine Scoτdon vel stoτdeon grece. Thaum 
arabice. 

(Galienus spτicht. das knoblach seÿ heÿþ unnd 
trucken in dem dτitten grad. (Platearius und 
ander meister spτechen. das er seÿ warm und 
trucken bey dem vieτden grad. (Serapio in dem 
bůch aggregatoris in dem capitel Thaum. spτicht. 
daz do seÿ zweÿer handt knoblach. der ein wild 
der ander zam. unnd haben beÿd geleÿch ein 
natur. (Avicenna. spτicht. das knoblach benemme 
und verdτucke die geschwulste des menschen in dem 
leÿbe woo die seÿe. der geessen. Und weychet 
auch geschweren. und ôffnet sÿ. und zeühet fast 
auþ den eytter. die gesoten und darüber geleget. 
(Mit knoblach safft geschmieret das haubte tôdtet 
die leüse unnd auch die nÿþs darauff wachþend. 
und ist auch gůt wider die har auþfallung 
genannt alopicia. (Knoblach åschen mit hônig 
gemüschet unnd auff die haut gestrichen. benymmet 
die bôsen gestalt der haut. moτfea genant. (Dise 
åschen also genüczet heÿlet bôse geschwere 
dÿe geôffnet sind. darein gestreüet. (Item 
knoblach åschen mit hônig unnd meÿischen 
buttern gemenget machet ein reÿne glate haut. die 
mit reüdigkeit und auþseczigkeit überzogen ist. 
sich domit bestrÿchen nach dem bade. 

(Item knoblach ist schedlichen den augen. (Item 
knoblach gesotten und den genüczet. machet helle 
stymmen. und benÿmmt den alten hůsten. und 
reyniget die bτust den sÿ erkalt ist. (Knoblach 
gesoten mit seinem kraut mit wein und den 
getruncken. machet fast wo hårmen. und bτingt 
auch also genüczet den frawen jr sucht genant 
menstruum. (Und zeühet auch auþ secundinam. dz 
ist die ander geburd. den bauch domitt bestrichen. 
oder den gerauch des knoblachs sol die fraw unden 
herauf zů jrer scham lassen tempffen. und sol 
auff einen gelôcherten stůl siczen. und sich 
unden umb bedecken. (Platearius spricht. Wer mit 
frawen zůschaffen haben will. der meÿde 
knoblach. wann er verdτucket den samen genannt 
sperma. das ist. die natur des mannes. und 
wôlcher darüber sich nôtiget. dem entsteett 
davon grosse kranckeÿt. (Wôlcher überzogen 
wåre mit bôser kalter feüchtung. jnnwenig oder 
auþwendig des leÿbes. der eþse dick knoblach. 
(Kein vergifftiges their stÿcht den menschen d jn 
genüczt hat mit wein. (Wen ein unsynniger hundt 
gebÿssen het. der neme knoblach. feÿgenbletter. 
camillen blůmen. ÿegkliches geleÿch vil. und 
siede die in wasser. und stosse die. und mache 
darauþ ein pflaster. und lege es auff des thieres 
byþs. er genÿset zůhanndt. (Knoblach gerauche 
vertreÿbet aller handt wŭrm die vergifft beÿ 
jnen tragen. (Knoblach gesotten mitt eþsig. und 
jn getruncken mit hônig wasser genant mulsa. 
vertreÿbet die spôlwŭrm und aller hanndt wŭrm 
in dem bauche. 

(Knoblach in baummôl gesoten. heÿlet vergifftig 
bÿþs an beÿnen und an andern gelydern des 
leÿbes. (Mit diser salben vertreÿbet man den 
bõsen ungemach und geschwulst. auþswendig daran 
gestrichen. (Item knoblach gesotten mit milch. und 
die getruncken. benÿmmt peripleumoniam. das ist 
ein geschwer auff der lungen. (Diascoτides 
spτichet. Weer die wassersucht habe die von 
kalter materien kummt. genant yposarca. d neme 
knoblach und centaurien. und sÿede die in wein 
unnd trincke den. er genÿset. (Item Pitagoτas 
ein meister spτicht. Das knoblach gestossen. 
darunnder gemüschet coτiander. und also 
genüczett mit wein. vertreybet das lenden wee. 
und hilfft auch dem der do schwår åtmet. Also 
genüczet d selbig tranck weychet den bauch. (Item 
knoblach mit bonen gesotten und zerstossen. und 
darunder gemüschet baummôle. oder maiþsamen 
ôle. und darauþ gemachet ein salben. dise salb 
dienet fast wol. die schlåff genant tempoτa mit 
bestrychen für das haubtwee. (Item knoblach d mag 
leychtlichen verwandelet werden in fenein also. 
Nÿmm den samen davon und såe jn. davon wirtt 
knoblach. von dem selben knoblach nÿmm den samen 
unnd såe jn auff das zweÿet mal. dz thů fünff 
oder sechþ male. so ist der leczte verwandelt in 
fenÿn. Darum sol man dem knoblach pflanczen und 
nit såen. und geschicht gemeÿnigklich von dene 
gårtnern. wiewol sÿ die ursach nit enwissen. 
(Item. Wer dÿck mal und ståtigs knoblach ÿþset 
bτinget das haubtweetumb. und ist auch bτingen 
unreynigkeÿt des geblŭtes. genannt lepτa. Auch 
ist knoblach besund bôþs roch geessen den augen. 
(Item knoblach gesoten oder gebτaten mit mastix. 
und bertrum gebulferet. davon das maul 
gewaåschen. ist gůt wider die zeenweetagen. 
(Item. Knoblach ist gůt den arbeÿtenden menschen 
die ståtiges wasser trincken. und eþsend auch 
kalte unverdeüliche speÿþ. Darumb spτechen die 
lerer. das knoblach sej ein triackel der bauren. 
Wann knoblach ist rechtfertigen und gůt machen 
das wasser genüczet von den bauren. 
__________ 

Odermynge Das fünfft Capitel 

Agrimonia ferτaria minoτ latine. Argemonia 
grece. scelen arabice. 

(Der meister Platearius und ander meister in dem 
capitel Agrimonia. spτechend. das dises kraut 
seÿ heÿþ unnd trucken in dem zweÿeten grad. 
(Diascorides. Odermynge grŭn gestossen. und also 
getruncken. vertreibet die erhabnen pestilencz in 
dem menschen. Unnd also genüczet. vertreÿbet sÿ 
alle geschwere jnnerlich. (Odermynge ist gůt dem 
die gestochen sind von vergifftigen thieren. als 
von schlangen des safftes getruncken. Und ob ein 
tobender hundt einen gebÿssen het. der neme 
odermÿnge und grüþ die. und lege sÿ darauff. 
er genÿset. (Odermynge safft getruncken. 
vertreÿbet das bauchwee. (Odermynge grŭn und 
frÿsch gestossen. und auf die bôsen geschwere 
geleget. danon sich erhebet der wolff. er 
genÿset. (Odermÿnge gemüschet mitt eþsig 
vertreÿbt die wårczen daτ auff geleget geleych 
einem pflaster. (Wer ein bôses milcz håt der 
bτauch odermÿnge und hÿrþzung in der kost. er 
genyset. 

(Die wurczel von odermynge gesoten mit wein und 
den genüczet. ist gût den erlammten gelÿderen. 
(Der meister Galienus spricht. daz odermÿnge fast 
gůt sej dem der den krebs hat. der sol odmynge 
eþsen in aller kost er ge nÿset davon. 
(Odermÿnge nÿmet hÿn alle unreÿnigkeit des 
menschen es seÿ auff dem haubt oder allenthalben 
an dem leÿbe. domit gezwagen und gewåschen. 
(Odermÿnge vertreÿbt den harwŭrm. die grůþ 
darauff geleget. (Item allen zerknüscheten 
gelÿdern ist die grůse saft gůtt. darauff 
gebunden. (Odermÿnge heylet schleg und 
zerschlagne gelÿder. mit dem safft darauf 
gestrychen. (Item wôlcher ermŭdet wår von vil 
geen der bade die fŭþ mit odermÿnge. er wirt 
davon leychtlichen widerumb geen werden. (Von 
odermÿnge getruncken. vertreybet allen 
schmeτczen in dem leÿbe. (Item. Odermynge ist 
fast gůt für den stein domit gebadet in einem 
schweiþ bade. der do gewachþen ist von hycze und 
von der dürτe. als denn sind die colerici. (Item 
Odermÿnge ist gůt wid die bestopffung der 
gelyder jnnwenig. wann odermÿnge ist enge 
bestopffung weÿt machen. darumb so ist es wol 
machen hårmen. (Item Odermynge safft mit sauer 
ampffer wasser vermenget. ist gůtt genüczt wider 
verhÿczet apostemen genannt antrox. und auch 
wider apostemen mit der pestilencz vermenget. 
(Item odermÿnge wasser mit thncien vermenget. 
unnd zů den augen genüczet ist die augen gesundt 
machen und erklåren. 
__________ 

eppich vi Capitel 

Apium latine. Gτece Selvium. Arabice Kaspar vel 
karsi. 

(Der meister Platearius spτichet. das eppich seÿ 
heyþ unnd trucken bey dem dτytten grad. 

(Der wirdig meister Avicenna spτicht. das eppich 
seÿ warm in dem ersten grad. und trucken in dem 
zweÿeten grad. und d same von eppich mer genüczt 
weτde in der erczney denn das kraut oder die 
würczel. (Dises kraute geleÿchet den kerbeln.und 
hat weÿsse blŭmmlein.(Mercke. Wenn man 
schτeÿbet in den recepten apium. so meÿnend dye 
årczte den samen und nit dz kraut noch die wurcz. 
(Eppich samen gebulfert und eingenommen mit 
råtich wasser. machet wol hårmen und zerbτicht 
dem steiu inn d blasen und auch in den lenden. 
(Item Avicenna spτicht. das in d wurczel mer 
krafft seÿ denn in dem samen. und der same mer 
krafft hat denn das kraut. (Der meister ÿsaac in 
seinen bůch genant de dietis particularibus in 
dem capitel apium spτicht. Das eppich gemüschet 
mit wein sŭþe gemacht mit honig genant mellecrat 
machet den menschen wol hårmen. (Und also 
genüczet bτingt auch die kranckeit der frawen 
genant menstruum. (Eppich also genüczet machet 
wol dåuwen. (Plinius. Eppich wurczel gesoten mit 
wein und den getruncken treibet auþ den steine in 
der blasen und auch in den lenden. (Diascoτides 
in dem capitel Apium spτicht. das der samen von 
eppich fast gůt seÿ dem der nit hårmen mag. 
(Item die wurczeln von eppich gesoten in wein und 
den getruncken treÿbt anþ dem menschen vergifft. 
Und also genüczet benÿmmet das bτechen genant 
vomitum. und ôffnet den zerschwollen magen. (Der 
meister galienus in dem bůch genant de 
agricultura spτicht. das eppich samen bτing lust 
den mannen und auch den frawen. und d ursachen 
halb ist es verboten zů nüczen den ammen die 
kinder seügen. wann von grosser begirde der 
eppiche samen bτingt zů unkeüscheit benÿmmt er 
den ammen die milch und fallen die kind darnach in 
groþ kranckheit. (Eppich samen genüczet machet 
einen wolriechenden mundt. Darumbe wôlicher mit 
fürsten oder mit herren reden wolt d mag voτhÿn 
epich bτauchen in der kost. (Wervon sucht sein 
farbe verloτn hett d esse eppich samen tåglich 
in der kost sÿ wirt im wider kommen. (Epich samen 
mit fenchel safft und also genüczet hilffet der 
geschwollen milch in den bτüsten. also das sÿ 
darnach nit schwerent. (Dises hilfft auch der 
siechen lebern und milcz. (Des geleichen ist epich 
mit petersilg wurczel mit wein gesoten den 
wassersüchtigen gůt die von kalter materien 
kommet. (Eppich safft mit dem weissen eines eyeþ 
zerschlagen und mitt wercke also ein pflaster auff 
die wunden gelegt. seübert sÿ. (Galienus 
spricht. Wõlche frauwen kinder tragen die sollen 
epich samen meÿden. wann an des kindes leÿb 
werden davon unreÿn plattern. (Auch spτichet 
Galienus. Eppich dicker mal genüczet ist die 
fallend zucht bτingen. Unnd schwanger frawen 
sollen nit nüczen eppich. wann es ôffnet die 
flüþs des ungeboτnen kindes ee es die zeit 
begreiffet. (Und frauwen de kinder sind seügen 
sollen nit nüczen eppich. auff daz sÿ nit 
unsining werden od die fallend sucht nit 
überkommen. wann epich ist tåmpff in das haubt 
übersich bewegen. (Item.Eppich unnd stabwurczel 
gesotten in laugen davon gezwagen ist gůt für 
daz har auþ fallen genannt alopicia.(b.j) 
__________ 

wilden eppich vii Ca 

Aium silvestre latine. 

(Die meister spτechen. das dises sey ein kraut 
haÿþ und trucken beÿ dem dritten grade. (Dises 
wechþt geren beÿ den faulen wassern do die 
frôsch wonen. (Auch nemen etlich dises apium 
risus. wann der mensche der dises nüczet in den 
leÿbe der lachet also seer das er davon stirbt. 
(Darumbe dienet diþes wol melancolicis. das ist. 
denen die kaltter und truckner natur sind und 
wenig freüd haben von natur. und gern mit jn 
selbþ reden. Aber voτ allen dingen rat jch das 
mit in den leÿb zůnemen. der ursachenhalb das 
die frôsche und krotten darauff leÿchen und 
andere vergifftige thier. (Auch jst dises kraut 
von natur also das ein ÿegklich vergifftig thier 
davon nitt kumbt es hab seine nature darauff 
gewoτffen van freüden und küczlung seines 
samens. (Von disem kraut beschreÿbet uns 
diascoτides. und sprichet. das dises kraut beneme 
unnd heÿle acrocoτdines. das sind lichdoτn oder 
wårczen auff den zehen an den fŭssen. (Auch 
nemen etlich meister dises poτrt. Diþs kraut 
zerknüschet und auff gelegt geleÿch nem 
pflaster. (Disses krautes safft benÿmmet den 
frawen jr geschwulst an dem brüsten darauff 
geleget mitt eÿbisch wurczelen. (Der same dises 
krautes vermage alle dise obgeschribne stucke. und 
der same jst nit also soτgklich zů nüczen in 
den leÿbe alþ dann ist das kraut. (Von disem 
samen getruncken ist fast nücze denen die den 
viertågklichen ritten haben. den mit wein 
eingenomen und machet wol hårmen. (Auch benÿmmet 
der samen die verstopffung des milczes unnd der 
lebern. 
__________ 

bauern eppich viii capitel 

Apinm rusticum latine. 

(Die meÿster spτechen das diþ kraut heÿþ und 
trucken seÿ beÿ dem vierden grade. und wirt von 
etlichen genant Apiuz regale d ursachen halb das 
es rechtfertiget alle andere kreüter mit denn es 
denn genüczet wirt auff zů lôsen uud 
zûbτechen den stein in dem lenden. (Diþ kraut 
gestossen und gemüscet mit weÿn domitt die kalt 
haut gewåschen bτingt dar ein natürliche hÿcz. 
(Diþ krantes safft heÿlet den krebs den 
gemüschet mit eþsig und darauff gelegt geleich 
einem pflaster. ix. tag nach einander. (Von disem 
kraut gemachet ein laug un dz haubt damit 
gewåschen benÿmbt die schŭpen auff dem haubt 
und machet har wachþen. (Der safft dises krauts 
dienet fast wol dem reüdigen menschen. die haut 
domitt bestrichen. und benÿmbt die geschwulst des 
bauches behendigklich. 
__________ 

feuchtblatern eppich. 

ix capitel 

Apium emoτrodiarum latine. (Die meÿster 
spτechen gemeynigklich das diþ kraut seÿ heÿþ 
und trucken. an dem vierden grad. Unnd dienet für 
den fluþ genant emoτroidalis. das ist ein fluþ 
in dem afftern gemüschet mitt feüchtblattern. 
(Für disem fluþ sol (b.ij) dises krant gestossen 
werden und davon gemachet ein pflaster und 
darauffe geleget. heylet den on zweÿfel. (Auch 
mag dises kraut genüczet werden zů vunnden die 
seer blůten. darauff geleget mit eþsig und 
rosenwasser. (Dises kraut gesoten mit wein und 
domit gewåschen die unreÿnen haut moτfea 
genant. reinigt die von grunt und machet die glat 
und schôn. (Die wurczel dises krautes gedoτret 
darnach die gestossen zů bulfer. und dises in ein 
faule wunden oder fleÿsch gestreüet eczet das 
auþ on allen wee tag. (Und sunderlich sol disses 
kraut genüczet werden mit den erczneÿenn die do 
dienen zů den feüchtblattern. sÿ hilffet on 
allen zweÿfel die von grundt auþ verzeren. 
__________ 

Holwurcz x capitel 

Aristologia latine Accanug arabice vel Carabuth. 
Ariston grece vel fetalogos Apiston vel 
pavodτicia. 

(Die meister spτechen. das do seÿ zweÿer hant 
aristologia die ein lang. die ander rotund. und 
sind beyd heÿþ in dez ersten grad unnd trucken 
in dem andern. (Serapio spτicht. das die rotunde 
holwurcze hatt bletter geleich d gundelreben und 
lange stengel die geen auþ einer wurczel. Dises 
hat ein weisse blůmen die ist jnwendig rot und 
stinckt unnd hat ein runde wurczel. (Es ist auch 
ein andere holwurcz die runde wnrczeln hat und 
bletter als rauten und ein blůmen die bτaun ist. 
Und spτichet auch das do sind zweÿerleÿ 
gestaltt der holwurcz genant aristologia. Die 
lange månlich. die rotund freülich. Und die 
rotund holwurcze bτaucht man fast mer in d 
erczeneÿ dann die langen. und die wurczel davon 
mer dannn die bletter. (Item. die wurczel sol man 
auþ graben in dem winter voτ d zeit ee die 
blůmen herfür kumbt die selb wurczel hat vil 
tugent in ir wann sy verzeret und treÿbt aus 
vergifft. und die wurzeln mag man halten zweÿ jar 
unversert an ierer krafft. Wer do fast keÿchet 
genant asmaticus. der nem holwurcz und wenig 
encian und leckricz. und müsche das mit hônig. 
und mache darauþ ein müschung genant 
electuarius. und nücze das. es hilfft. (Wôlicher 
hett epilentiam. das ist die fallent sucht. oder 
das gegicht in den gelÿdern. d neme holwurcz zwei 
lot und ein gummi genant eufoτbium und bibergeÿl 
ÿegkliches ein quintin. unnd siede das mitt 
banmôle. und schmierbe domitt den ruck meÿsel 
von dem halþ biþ auff den afftern es hilffet. 
(Holwurcz gebulfert und gemüschet mit eþsig. ist 
gůt den reüdigen domit gewåschen. (Holwurcz 
gebulfert und in die faulen wunden gestreüet. 
heÿlet sÿ. und verzert das faul fleisch darin. 
(Holwurcze heÿlet fisteln. die fisteln voτhin 
geweschen mit laug gemacht von bircken åschen 
oder mit alaunwasser. und darnach darein 
gestreüet holwurcz es hilffelt. (Wen ein frau 
geberen sol ir kinde. der siede man holwurcze mit 
wein und mit baumôle. und bestreÿche sÿ auff 
dem bauche. sÿ genÿþt zůhanndt das kinde seÿ 
tod oder lebentig. (Diascoτides spτicht. das 
holwucz getruncken mit wein heÿlet vergifftig 
bÿþs und vergifftig tråncke. (Also genützt. 
vertreÿbt sÿ secundinam das ist. die ander 
geburd. (Holwurcz ist gůt genüczet den frau so 
sÿ kindt gewinnen mit mirra und pfeffer 
gemüscht. (Also genüczet vertreÿbt sÿ das 
kalte. (Sÿ jst auch gůtt pleureticis. das ist. 
ein geschweere umb die bτust. (Item holwurcz und 
aloe paticum gebulfert und mit kalch und hônig 
vermenget. ist gût für den krebs in der nasen. 
(Item holwurcz gebulfert mit hôning vermenget. 
ist gůt wider die faulung des mundes und 
zanfleÿschþ. (Item holwurcz gestossen. und mit 
dÿptam wurcze gebulferet. mit hônig vermenget in 
einer salben weÿse. und auff wunden geleget. ist 
beűlen und doτnen auþ d wunden ziehen. 
__________ 

osterluczie xi Capitel 

Aristologia longa. (Die wirdigen meyster Avicenna 
Galienus Diascoτides Platearius und Plinius 
spτechen. das die lange holwurcz seÿ warm an dem 
dτitten grade und trucken an dem andern grade. 
Die lange holwurcz hat einen langen styl und 
bletter daran die geleychen den blettern an der 
haselwurcze. allein das osterlucien oder holwurcz 
blet (V.iij.) ter weÿcher sind an dem griffe. Die 
wurzel ist lang geleÿch den petersilgen wurczeln. 
(Plinius spτicht. das beÿde osterlucien die lang 
und die rund gebulfert und darunder gemüschet 
mirren ÿegklichs geleich vile. und dises 
genüczet ein quintin mit warmeτ wein reÿniget 
die můter genant matrix. von ierer 
unflåtigkeite. und treÿbet auþ die todt geburt. 
(Für das podogram nÿm wegbτeÿte eÿbisch 
wurczeln und lange holwurczel ÿegklichs geleich 
vile. und müsche darunder hônig und lege das 
auff den gebτesten es senfftiget und mÿndert den 
wetagen. Die osterluczie ist fast gůt den faulen 
wunden. des bulfers darein gestreüwet. (Wôlches 
pfård gewundet wirt von vil reiten oder tragen. d 
streüe des bulfers von diser osterlucien in die 
wunden und schlage darauff pfårdes mÿst. es 
heÿlet zů handt. 

(Platearius. Nÿmm osterlucien und aloe paticum 
ÿegkliches geleich vil. und müsch darunder rosen 
hônig. und mache darauþe ein pflaster. Diþs 
pflaster ist gůt genüczet allen alten schåden. 
alþs dan ist der krebþ. fistel. d wolff. wie die 
sein mügen an den beÿnen und anderþwo. heÿlet 
es senfftigklich darauff gelegt und die schåden 
oder gebτesten sollen voτhÿn geseüberet werden 
mit weinstein ôle. oder mit wasser darin mirra 
gesotten ist. (Dises also genüczet benÿmmet die 
ausseczigkeit. (Diascoτides. osterlucien 
gebulfert und gemüschet mit hônigwasser und das 
getruncken. benÿmbt asma. das ist das keychen und 
raumet die bτust. (Wer einen pfeÿle in seÿnen 
leÿbe hett der neme beÿde osterluczien und 
dÿptamus ÿegkliches geleÿch vil. Und seüde 
dises in gůtem wein und seÿhe den weine durch 
ein reÿnes tůch. und trinck dem des abents und 
des moτgens. und lege die gesoten kreuter auff dz 
loch do der pfeÿl in ist. es zeüchte herauþ 
senfftigklichen und heÿlet zů handt. (Item 
osterluczÿ ist gůt für den kürczen atem der do 
kommet von schleÿmiger feüchtigkeit in der 
bruste saugende genant asma humidum. Nÿm zweÿ 
teÿl osterluczÿ und ein halb teÿl encian mit 
einen halben teÿl schwårtelwurcz gebulfert mit 
gescheümten hônig vermenget davon genüczet. 
(Auch ist osterluczÿe gůt wider fenÿn. der 
gethiercze und wider gebÿþs d fenÿnnige 
gethiercz. uÿm osterluczien bulfer mit rauten 
safft vermenget darauff geschmieret. 
__________ 

eybisch xii Capi 

Altea malva hÿspanica malva. agrestis malva. 
vÿscus ÿbiscus. Eniscus latine. Arabice 
Cristotos. Shoboτeticum. Rososamen. Grece 
molochia Agria. 

(Der meister Diascoτides in dem capitel altea 
spτicht. das die bletter sind rund geleÿche der 
haselwurcz. und has ein blůmen geleich den rosen. 
ir wurczel ist lang. und hat vil feüchtung in ir. 
und ist inwendig weÿþs. (Der wirdig meister 
Avicenna in seinem andern bůch in dez capitel 
Altea spτicht das altea seÿ heÿsser natur. Und 
spτicht. das die wurczel gesotten wit dem kraut 
und auff die herten geschwer gelegt. weychet sÿ. 
(Eÿbisch bletter gesotten mit baumôle. sind gůt 
zů aller hand hÿcze anþwendig des leibes als 
ein pflaster darauff geleget. (Eÿbisch wurczeln 
gesotten und gemenget mit eþsig. nÿmbt hin 
moτfeaz. das ist. die bôse gestalten der 
ausseczigkeÿt. 

(Der samen von eÿbich ist vil stercker zů der 
ÿeczgenanten fücht. wan er weÿchet alle hertte 
geschwere die do hÿczig sind und heÿlet sere. 
(Also genüczt. ist er auch fast gůt den 
zerschwollen gelÿdern. (Eÿbisch wurczel und 
leÿnsamen gesotten und füro an den halþ gelegt 
als ein pflaster weichet squinanciam. das ist. 
eine geschwere in der kelen. (Der samen von 
eÿbisch nimbt den hůsten der sich erhaben hat 
von hicze. vund machet fast auþwerffen davon ein 
tranck gemacht mitt ÿsop und leckricz in wasser 
od in wein gesoten. (Der samen mit wein gesoten 
unnd darunder gemüschet baaumôle. vertreÿbt 
aller handt miþflecken unnder den augen domit 
gewåchen. (Eÿbich wurczeln gesoten. und geleget 
do sich ein mensche gebτennet hat. zeühet auþ 
grosse hicze. 

(Und die zerbτochen sind in dem leÿbe sollen 
bτauchen den samen von eÿbisch und darüber 
dτucken sÿ genesen davon. (Item wo einen ein 
beÿn gestochen het d neme eÿbisch wnrczel. uud 
menge die mit eþsig und streich den dar auff. er 
genÿset zůhandt. (Eÿbisch wurczel gesoten mit 
wein und den getruncken. macht fast (v.iiij. ) wol 
hårmen. (Der samen von eÿbisch treybt auþ den 
stein der in den lenden ligt. (Der meister Serapio 
spτicht. das der samen von eÿbisch so er frisch 
ist unnd getrucknet und darnach klein gestossen 
und gesoten mit eþssig uud domit geschmieret in 
der sunnen heÿlet moτfeam. das ist ein 
unreinigkeit der haut eines auþseczigen menschen. 
(Eÿbisch wurczel gesoten mit wein und den also 
getruncken ist fast gůt den jnnerlichen gelÿdern 
die zerbτochenn wåren von schlegen stossen odeτ 
von fallen. (Item eÿbÿsch wurczel gesoten mit 
eþsig unnd den muudt mit gewåschen. machett gůt 
zeen und benÿmbt den schmerczen des 
zanfleÿsches. 
__________ 

sauerampfer xiii capi 

Acetosa latine. Humat arabice, Grece 
Oxiolappacium. 

(Der meister Paulus spτichet. das acetosa seÿ 
trucken und kalte in dem dτittenn grade. Unnd der 
same davon kalt in dem ersten grade. unnd trucken 
in dem andern. (Die wirdigen meister spτechen. 
das acetosa sey zweÿer hand. eine groþ die ander 
klein. Die groþ hat lang stengel und oben daran 
knôpffe geleiche der grossen kletten und die ist 
genant Acetosa maioτ. Dÿe kleine hatt kleive 
bletter die seind feÿþt. und hat einen dünnen 
style und einen kleinen samen. unnd dises ist 
genannt accedula oder acetosella und diþ ist auch 
kalt und truckner natur. und dienet dem heyssen 
magen und der bôsen lebern und zů dem herczen 
und bτinget luste zů essen. Aber zů disen allen 
ist acetosa maioτ besser. (Der meister Serapio 
spτicht das sauwer ampffer geessen vertreÿbet 
den unlust und machet den menschen lustig zů 
essen. (Item sauwer ampffer mit hauþ moþ 
czůsamen gestossen unnd darunder gemüschet 
eþsig und gelegt auff das heÿlig feüer oder 
auff ein enczondet gelÿde. leschet das zů hand. 
(Item sauer ampffer gestossen und über die augen 
gelegt geleiche einen pflaster. vertreÿbet. dye 
geschwulst davon. (Item sauer ampffer heÿlet die 
flecken an dem leÿb wo die sein mügen. genant 
moτfea. darauff geleget geleÿch einem pflaster. 
(Itez also genüczet heylet er den bτant und von 
disen obgeschrbnen kranckeiten mag man nemen das 
kraut den samen und wurczeln. (Diascorides. der 
safft von sauerampfeτ getemperiert mit baum ôle 
und an das haubt gestrichen das grossen schmerczen 
hat von hÿcze. benÿmmet die hÿcze. (Item 
sauerampffer mit wein getruncken od ståtigklich 
geessen. vertreybt aller hand sucht die do kommen 
von hicze als die geelsuccht die do kommet von der 
lebern oder milcze genant ÿctericia. (Das selb 
hilfft auch den weÿben also getrnncken ob ir 
sucht zů lang weret genennet menstruum. und 
sunderlichen von dem samen. (Item d same genüczet 
vertreybt die spôlwŭrme. ( Und ist auch gůt 
für vergifft. und besunder wider gebÿþs der 
vergifftigen thiere. als Avicenna und Serapio 
davon spτechen. Itez der safft von sauerampffer 
umb die augen gestrichen erleüchtet sÿ. (Die 
meister sprechen Wer sauer ampffer beÿ jm trage. 
den steche der tharant nit. (Dises safftes in die 
oτen gelassen vertreÿbet die geschwulst in den 
oτen. (Der meister Plinius spτichet. daz do seÿ 
ein ander kraut das heÿþet hauþwurcze oder 
hauþlauch. und das hat alle dÿe krafft und 
tugent in im die der sauer ampffer hat. Und man 
mage auch das nüczen zů allen den süchten 
darzů man nüczet sauer ampffer. (Item. Wer sauer 
ampffer nüczet in einem salath mit eþsig ist die 
schwindikeit d gallen uberwinden. (Und sauer 
ampffer wassers mit triackers vermüschet ist gůt 
wider die pestilencz. (Item sauer ampffer safft 
ist gůt wider den blůtgange des gedårmes genant 
dssinteria. 

(Dz selb safft ist auch gůt wid den fluþ der 
guldin adern genant fluxus emoτrodiarin. (Item 
sauer ampffer safft genüczet. der ist gůt wid 
die trunckenheit. (Item Avicenna spτicht. Wer 
sauerampffer wurceln ann seinem halþe tregt dem 
ist es vertreÿbend dye knoden und beülen an dem 
halþ. 
__________ 

Dylle xiiii capitel 

Anetum latine. arabice Debeth. (Der meister 
Serapio in dem bůche aggregatoτis. in dem 
capitel Debet. idest Anetum spτicht. dz anetum 
allen leüten seÿ wol bekant unnd sein natur ist 
warme machen in dem leczten des dτitten grades. 
und trucken machen an dem anfang des audern 
grades. (Der wirdig meister Avicenna spτichet. 
das dÿlle genüczt machet wol schlaffen. und 
sunderlichen das ôle davon an das haubt 
gestrichen. (Der safft von dil oder dÿl olei ist 
gůt wider dem wetagen d oτen. darein warm 
gelassen. (Er spτicht auch. das dÿlle sei 
schedlich den augen die ståtiklich genüczet. Der 
same von dil und das kraut. genüczet den frauwen 
die kinder seügen bτinget jn vil milch. und 
sunderlich also genüczet mit linsen bτüe. (Wer 
vil speyet d neme ein teÿl wassers mit dill und 
ein teil gesotten mit maiþ samn. und die unnder 
einander gemüschet und des getruncken. benymmbt 
das vil speyen. (Dÿll gesoten und getruncken. 
vertreibt des bauches ungemach. (Der samen von 
dill heilet emoτrodias. dz ist sein chloþ in dem 
afftern davon entstend die feichtblatern. des 
bulfers von den samen darein gestreüet. (Dye 
åschen von dill ist gůt für allen gebτesten 
des afftern und wetagen des mannes dinger genant 
testiculus et virga. (Paulus ein meister spτicht 
in dem capitel von dill. das dill gesotten und 
genüczet seye fast gůt stranguiriosis. dz ist. 
do dτŭplingen hårmen. (Item dill gesotten mit 
zucker. und darunder gemüscht ôll und wein. ist 
fast gůt der můter genant matrix. unnd nÿmbt 
hin secundinam. und bringt den frauwen ir 
kranckeit genant menstruum des getruncken auff 
zwei quintin. (Platearius. dill gesoten und 
getruncken. ist fast gůt den die erkaltet sind 
umb die bτust. (Item der samen von dill. und 
nesseln samen. ÿegklichs geleich vil gebulfert. 
und darunder gemüscht mett hônig. und dar auþs 
gemachet ein pflaster. und gelegt auff die feüch 
blatern. heÿlet die zů handt. (Der meister 
genant rabi moÿses. jn dem capitel Anetum 
spτichte das der dillsamenn vermenget mit mastix. 
ist gůtt für dz schlicken dz kumbt von einen 
follen magen. (Plinius spτicht die wurczel 
gestossen und geleget auff die augen. benÿmmbt 
die hicze darauþ. (Dill gesotten und darunder 
gemüschet mastix. benimet das bτechen genant 
vomitum. (Dill geessen stercket das hirn. und den 
magen. (Item dill õle ist gůt in wetagen d odern 
genant artetica. mit d salbeenn genant ungentum 
die alte vermenget. (Item dillôle mit meiþsamen 
ôle vermenget. ist machen schlaffen. die stirn 
damit geschmieret. (Item dill samen. zům dicker 
mal von dem genüczet d ist des mannes samen 
verzeren. genennet sperma. Alþ Avicenna und 
Serapio die meister spτechende Item. Dÿll samen 
gesotten in wasser darein sollen ftrawen siczen 
ist gůt wider den weetagen der můter. 
__________ 

Enysz xv Capi 

Anisum grece et latine. Aneisuz arabice. 

(Der meÿster Serapio in dem bůch aggregatoτis 
in dem capitel Aneisum spτicht das der åniþ 
gůt seÿ so er frisch seÿ. und d ist gůt d 
grosse kõτner hat. (Der meÿster Avicenna in 
seinem andern bůch in dem capitel anisuz 
spτicht. das der åniþ seÿ heiþ und trucken in 
dem dτitten grade. 

(Er sprichet auch das åniþ gůt dem zerblasen 
antlicz. einen rauch davon gemachet und den 
gelassen in die naþlôcher. (Er benÿmmet auch 
also genüczet haubtwee und das schwÿndeln. 
(åniþ gestossen und gemenget rosen ôl und daz 
gelassen in die oτen bτinget widerumb das 
gehôτde. (åniþ dÿll und fenchel samen. 
bτingen den frawen vil milch. (åniþ genüczet 
leschet den durst. (åniþ geessen ist gůt der 
verstopfften lebern. (åniþ geessen macht wol 
hårmen. (Der meister Galienus in den vj. bůch 
genant simplicium farmaciarum. in dem capitel 
Anisum spτichet. das åniþ seÿ durch dτingen 
die bôsen früchttung. und benÿmmt das bauchwe 
und verzeret die windt genant vento sitates. (Item 
åniþ reiniget den frawen ir můter genant matrix 
von bôser feüchtigkeyt. (åniþ bτinget begierd 
den frauwen und den mannen. und meret des mannes 
samen in speÿþe geessen. (åniþ genüczet thůt 
auff die verstopfften nieren unnd blasen. (åniþ 
gesotten mit fenchel ist fast gůt den die das 
katt lange zeit gehabt haben. (åniþ treibet auþ 
vergifft.(Item åniþ ståtigklichen geessen gibet 
dem menschen gůte hÿcze. (Item wie man åniþ 
nüczet so vertreibet er den wÿndt der die dårme 
verhyrtet und den magen beschwåret. (åniþ gibt 
gůte hÿtze d lebern. und machet wol deüwen. 
(Der meister Diascoτides bescheÿbet aüch alle 
stucke. wie der meister Avicenna vonn dem åniþ 
beschreÿbet. 

(Item. åniþ jst auch gůt wider die sauren 
reÿczung die do kommet von einen kalten 
unverdåulichen magen. darczů in sunderheÿt jst 
gůt åniþ gesoten in wein mit zÿmerÿnden und 
mit mastix vermenget. (Item wider bestopffung der 
lebern und des milczes ist gůt åniþ gesoten mit 
hirczung vermenget. 
__________ 

Aron xvi Capitel 

Aron grece. arabice Siri cantica. latine Barba 
aaron vel Jacus vel Serpentaria minoτ vel Luff 
minoτ. 

(Pandecta in dem capitel Aaron spτicht. das der 
seÿ heÿþ und trucken in dem ersten grade. 
(Platearius spτichet. das Aaron seÿe warm und 
trucken in dem dτitten grade. (Diþ kraut und 
wurczel und samen nüczet man in årczneÿ. als 
dann spτicht Diascoτides das die tugent des 
arons seÿ in dem samen. in der wurczeln. und in 
dem kraut. (Unnd wenn der eins gemenget wirt mit 
kůmÿst und darauþ gemachet ein pflaster ist 
fast gůt podagricis darüber gebunden. (Die 
wurczel von aaron zeücht auþ vil bôser 
feüchtigkeit und machet den menschen mager der 
zů feÿþt ist. die genüczet in der kost. (Die 
wurczel aaron und das kraut gestoþsen. und den 
safft getruncken. benÿmt die pestilentz. (Der 
meÿster Galienus in seinen andern bůch genant de 
cibis spτicht. das aaron genüczt in d kost ist 
fast gůt der bestopfften bτust und d bôsen 
lungen. und treÿbet auþ den groben schleÿm und 
machet den menschen lustig umb das hercz. 
(Platearius. Wem die schwarczen bôsen blatern 
auffbτechen. doch dick und vil des menschen todt 
sind der esse dises kraut od seiner wurczeln. das 
senfftmŭtiget jm die bôsen hicze und benymmet 
das vergifft der blatern und heilet sÿ. (Wer also 
streng vergiffttet wår oder umbgeben wåre mit 
der pestilencz. und als ablegig und blôd wåre 
das er nit reden môchte. der esse die bletter 
dises krautes mit wenig salczs oder schneÿde die 
wurczeln des krautes in gesoten hônig. und esse 
das also hinein. es benÿmbt jm die vergifft und 
sunderlichen die pestilencz. (Wer verschleÿmet 
wår in dem magen und bôse fieber darinn hette. d 
siede die wurczel dises krautes in lautterem wein 
und laþ den wein kalt werden. darnach stoþ 
darein glŭenden stahel das der weine zů dem 
andern mal warm werde. unnd trinck den wein als 
warm du dem geleÿden magst. d benÿmt dem schlein 
unnd die bôsen febτes. 

(Der selb getranck vertreÿbet auch die 
melancoleÿ und den schwåren můt des menschen. 
unnd machet dem menschen gůt geblût.(Item Aron 
bulfer von d wurczel mit zucker vermenget in einem 
årbeÿþ bτülein genuczt machet stůlgeng. 
(Unnd hat auch macht frawen feücktigkeit 
flŭþsig zůmachen genant menstruum besunder so 
man ist machen zapfen genant pessaria von mirra 
und laudano mit aron safft vermenget. die in der 
frawen scham gelegt ist darzů gůt. (Item ein 
pflaster gemacht von aron wurczel und kümmel mit 
olei vermenget ist gůt wider die feüchtblattern. 
und aron ist auch gůt widden auþgang des 
arþdarms mit wulle in wein gesoten und wasser und 
darauff warm gesessen. (Item des menschen antlicz 
hŭbsche und reÿn zů machen. Nÿmme arom wnrcel 
gebulferet und fischbeÿn genant ossepie undd 
bleÿweÿþ ÿegkliches ein lot mit rosen wasser 
vermenget. davon dz antlicz gewåschen ist darzů 
gůtt als Diascoτides spτicht. 
__________ 

schyszmelde xvii capi 

ATriplex latine. Andτafasis grece. arabice Araff. 

(Die meister spτechen. das melde seÿe kalt in 
dem ersten grade und feücht in dem andern. Und 
dises ist auch die meinunge des wirdigen meisters 
galieni in den sechþten bůch de simplicibus 
farmacijs. Diascoτides spτicht dz melde 
gestossen und gemüschett mit hônig. vertreÿbet 
das podograme darauff geleget mit eineτ pflaster. 
(Der samenn vonn melde gemüschet mit hônigwasser 
genant mulsa unnd getruncken vertreÿbet die 
geelsucht. 

(Die bletter von melde gestossen. dem safft gelegt 
auff ein etzŭndets fleÿsch od gelÿde an dem 
leib leschet dz zůhant. (Die do blůt speÿend 
die mügen bτauchen melde. (Auch die do haben den 
auþgang ist fast gůt melde gebτauchet in der 
kost. (Den frawen die gebτesten haben an d můter 
genant matrix. die sollen melde legen auff dem 
bauch so stillet sich das wee an der můter. 
(Melde geessen weÿchet den bauch. und 
verschwendet manger handt geschwulst. (Melde 
gestossen und ein pflaster davon gemachet und das 
gelegt auff ein gestochen gelÿd mit eine doτn 
oder nagel zeücht das auþ on schaden und 
heÿlet. (Melde gesotten mit hônig und auff den 
bôsen nagel gelegt an einem finger oder auff 
einer zehen des fůþs. benÿmmt den bôsen nagel 
und machet wachsen einen gůten. (Den samen von 
melde dick genüczet ist gůt denen die do 
keÿchen und schwårlichen åtmen. (Melde dick 
genüczt treibt auþ die spôlwürme. (Serapio 
spτicht das der samen von melde bτinge vomitum. 
das ist. sich oben auþ bτechen. Und saget das er 
gesehen hab einen menschen der von dem samen 
getruncken hab auff zwei buintin. und hab sich 
davon gebτochen fast sere. und jm davon 
entstůnden groþ onmåchtigkeit. (Almansoτis 
tractatu tercio capitulo de Atriplice. spτicht. 
das melde weichet den bauch. und jst fast nücze 
den geelsüchtigen. und auch fast nücze den 
kinden die do habend ein heÿsse leberen. Item 
schÿþmelde mit bingelkraut in einem gemŭse 
gesoten. die bτŭ genüczet machet zů stůle 
geen. und ist auch weetagen der blasen ab nemen. 
(Item schÿþmelde genüczet ist gůt wider den 
roten bauch weetag genant diþsinteria. (Item 
schÿþmelde mit rômþ kôle und mit bingelkraut 
gesoten davon genüczet ist das fieber leschen. 
__________ 

kuckuszlauch xviii ca 

ALleluia vel panis cuculi. grece Lachael. Pandecta 
capitulo. lxxvj. 

(Beschreÿben uns die meister und spτechen dz 
dises seÿ ein kreütlein und hat in jm 
scherpffunge oder seürung. Die bletter geleÿchen 
den klee blåtlein. (Dises kraut heissenn etlich 
die saueren klee. (Dises kraut wirtt genü czet 
zů etlichen salben genant nugentum. und 
sunderlichen in daz ungent marciacion von einem 
arczat funden ist genant marciatus. ist gůt wider 
das haubtwtumm und bτust wetumm. und wider 
bestopffung der lebern unnd milczes. und weetumm 
des gedåτmes die do kommen von einer kalten 
ursach. (Plinius in dem capitel Lachael. idest 
alleluia spτicht. das diþ seÿ kalt und truckner 
natur und sunderlichen d samen von disem kraut. 
aber die bletter haben feüchtung in jn. (Plinius. 
Dises kraut ist fast gůt genüczet zů den 
blatern in dem munde alcole genant. die dann dem 
jungen kinden fast gefårde sind und auch alten 
letuen. also das diþs gekeüwet werde in dem 
munde. oder der safft von disem kraute darnin 
gehalten. (Item disser safft heÿlet alle bôse 
blatern in dem munde. (Item diser saffte heÿlet 
fisteln in dem munde mitt alaun wasser vermenget. 
(Dises krant gesotten mit wein und den mundt domit 
gewåschen benÿmmet das faul fleÿsch darein mit 
mirra vermenget. (Itez dises kraut dienet den die 
heÿsser complexion sind. Aber die kaltter natur 
sind den ist dises nicht nücze. 
__________ 

haselwurcz xix Capi 

Azarum grece. aerma arabice. latine Backara. vel 
Nardus agrestis. 

(Der meister galienus und ander meister in dem 
sechþten bůche genant simplicium farmaciarum. in 
dem capitel azarum spτechen. das haselwurcz seÿ 
heÿþ und trucken an dem dτitten grad. (Der 
meÿster Diascoτides in dem capitel azarum 
spτichet. das haselwurcz geleÿch seÿ der 
gundelreben und hat runde bletter unnd hat ein 
blůmen zwÿschen den blettern und auch gar nahent 
beÿ d wurczeln. Und die blůmen hatt ein gestalte 
als die blůmen dem bÿlsamen. Und tregt samen 
geleÿch dem weinber blettern. (Die wurczel hatt 
fast einen gůten gerauch unnd ist heÿsser natur. 
(Avicenna unnd Galienus dise meister spτechen. 
das haselwurcz tugend habe an der wurczel und nit 
an dem kraut noch an dem samen. (Avicenna 
spτicht. das haselwurcze beneme alles wee 
jnnerlichen des leibes und machet warm die 
jnneerlichen gelÿder die erkaltet sind davon 
getruncken. (Item haselwurcz ist fast gůt den 
wassersüchtigen genüczet als hernach geschτiben 
steet. Nÿmm haselwurcze ein lot und ein maþs 
gůtz mosts der erst von der kaltern kommet. und 
laþ den steen zwen monatt ob d haselwurcze. 
darnach seÿhe den ab und trincke den des moτgens 
und des abentz. der ist fast gůt ÿdτopicis 
ictericis. daz ist dem wassersüchtigen und den 
geelsüchtigen. Und nÿmmet auch hin also 
genüczet das kalt wee als das fieber quartane 
genant. 

(Und machet wol hårmen. und stercket die blasen 
und auch die lenden. uud purgiert oder reÿniget 
als do thůt elleboτus albus das ist weÿsse 
nÿeþwurcz nicht also stercklich. (Der meister 
johannes mesue spτicht. das haselwurczel gůt 
seÿ und allerbest gemüschet mit kåþwasser und 
hônigwasser und also genüczt purgit er sÿ den 
leÿb senfftigklichen. (Haselwurcze nÿmmt hÿn 
überflüþsige flegma senfftigklich genüczet als 
oben steet. (Haselwurcz genuczet. nÿmmbt hÿn die 
alten febτes. (ôle gemachet von haselwurcz und 
den rÿpp meÿþsel domit geschmieret. macht 
schwÿczen unnd thůt auff die verstopfften 
gelÿder unnd machett wol hårmen. (Serapio 
spτicht das haselwurcz gesoten mit most seÿ fast 
gůt dem wassersüchtigen also getruncken. und 
benÿmmt auch also die geelsucht. (Item ein 
augenwasser genant ein Collirium gemachet von 
haselwurcze und von thucien benÿmmt dz feel von 
den augen und machet ein klar gesicht. (Der 
meister Plinius spτicht. dz haselwurcz gůtt seÿ 
den frawen zů irer kranckeit menstruum genant. 
wann sÿ bτinget sÿ. und machet die frauwen auch 
wol hårmen darüber getruncken. (Item haselwurcz 
ist also krefftig als gelb liligen genant Acoτus 
spricht pandecta. darumbe hat haselwurcz macht 
auff zů lôsen die verstopffunge der leberen und 
milczes genannt opilatio splenis et epatitis. 

(Item haselwurcz unnd hÿrþzungen und sene in 
wein gesoten ist gôt wider das fieber genant 
quartana. 
__________ 

Goldwurcz xx Cap 

Affodillus latine. 

(Der meister Avicenna spτichet. das goldwurcze 
habe bletter beÿ nahe als ein lauch. und hatt 
einen zÿmmlichen stengel. Die wurczel ist lang 
und rund. und hatt die meisten krafft in jr. Dise 
wurczel ist heÿþ und trucken an dem dτitten 
grad. (Goldwurcz machet frôlichen. davon 
getruncken. und ist durchdτingen die 
feüchtigkeit. darumb machet sÿ wol hårmen. (Und 
ist auch nücz dem frawen zů jrer blůmen oder 
feüchtigkeit so sÿ bestopfet sind die mit warmem 
wein getruncken. (Goldwurcz und alon gebτennet 
und gebulfert. und domit geschmÿeret moτfeam. 
das ist ein bôse raud der ausseczigkeÿt benÿmbt 
sÿ one zweÿfel mit weinig hônig vermenget. 
(Goldwurcz gestossen und gemüschet mit wein 
hessen und gelegt auff die bôsen geschweer. 
heÿlet seer. (Ein pflaster gemachet von d 
wurczeln und gersten meel ÿegkliches geleÿch 
vil. und auff die heÿssen geschweer gelegt 
zeücht grosse hÿcze darauþ und ôffent und 
weychet. (Also geleget auff die zerknüscheten 
gelÿder. heÿlet gar seer. (Den safft von der 
wurczeln warm gelassen in die oτenn. zeuhet den 
eÿtter darauþ. (Der safft von der wurczlen mit 
thucien vermenget. das ist gůt den bôsen 
fliessenden augen auþwendig gestrÿchen. 

(Der safft getruncken mit wein mit zucker 
vermenget. ist gůt dem der do seer hůstet. 
(Platearius. Die wurczeln do gemüschet mit 
weinhessen. ist gůt den schwerenden bτüsten. 
(Goldwurcz genüczet mit wein. nÿmbt hyn 
ÿctericiam. das ist die geelsucht. die do kommet 
von einer kalten materien. (Die blůmm mit wein 
gemüschet und getruncken reÿniget den magen. Die 
wurczel gesoten mit weinhessen unnd darauþ 
gemachet ein pflaster. und die mannes dinger 
genant testiculi. gelegt. die überzogen seind mit 
geschwer. heÿlet seer. (Plinius spτicht. das die 
wurczel gesoten in wasser und das getruncken. 
wÿechet den bauch. (Den samen und die blůmen in 
wein gelegt. und den getruncken. ist fast (. c. j. 
) gůt für vergifft. unnd jm mag kein schlang 
noch scoτpion geschaden des selben tages. wenn er 
davon getruncken hat. (Item wylde 
schwårtelwurczel gebulferet auff unreyn wunden 
geleget mic gebτennten alaun vermenget. ist 
faules fleÿsch auþfegen. und die selbig wurczel 
mit wein gesoten domit unreyn wunden 
geschwåschen. ist darczů besunder gůt. (Item. 
Wÿlde schwårtel safft und gundrebe safft 
zůsamen vermenget und warm in ein oτe gethon ist 
also gůt wider zeen weetumb. (Item wilde 
schwårtel wurcz mit stabwurcz in laugen gesoten 
und domit das haubt gezwagen. ist gůt wÿder das 
har auþfallung genant alopicia. 
__________ 

Geelb lylyen xxi Ca 

Acoτus vel spatella latine. glas patella vel 
affodτisia. vel venerea. vel pipeτapium grece. 
Arabice Verolaeg. vel Holhegi. vel Naeg. vel 
bogog. vel Zweg. 

(Der meisteτ Galienus in dem achtende bůch 
genant simplicium farmaciarum in dem capitel 
Acoτus. spτicht. das der seÿ heiþ und trucken 
an dem andern grad. Und Avicenna Serapio 
Platearius Diascoτides. sind dises auch bewåren. 
(Item er spτicht das die wurczel von den gelben 
lÿlgen mer krafft in jnen haben. denn daz kraut 
oder die blůmen. (Die wurczel hat einen 
scharpffen rauch mitt einer kleynen bitterkeit. 
(Der meister Serapio in dem bůche aggregatoτis. 
in dem capitel Laeg. oder Acorus spτicht. das die 
bleter von dem gelben lÿlgen sind geleÿch den 
schwårteln. allein dz die von dem gelben lilien 
subtiler und bτeyteτ sind und mit weÿsser farb 
gespiczt scharpff geleÿch einem schwert. und ein 
blůmm die ist geel geleich dem saffran. und die 
wurczel ist geleich nahent als die schwårteln. 
allein sÿ an einander gehenckt sind knodat und 
auch krumm. und haben auþwenig ein rote farbe. 
und ein scharpffen rauche. (Diascoτides spτicht. 
das der safft von der wurczeln fast gůt seÿ den 
augen und mache sÿ fast klar. (Die wurczel 
gesoten mit wasser und das getrunncken. ist gůt 
wider strangwiream. das ist. dye den kalten 
sichtagen haben. Also genüczet ist es fast gůt 
pleureticis das ist ein geschwer umb die bτust. 
(Item wen gebissen het ein schlang. der bτauche 
diser wutcz in dem tranck. und in der koste. er 
genyset zůhandt. Das kraute von den gelben lylgen 
geleget in einen bÿnen stocke do vil bÿnen jnnen 
sind. die bÿnen beleiben dar jnn. und geben kein 
flucht. (Der meister Platearius spτicht. der ein 
bôse lebern oder milcz håtte. der neme ein 
pfundt gelb lÿlgen wurczel gestossen. und eþsig 
der gůt unnd scharpff seÿ. ein halbe maþ. und 
lasse die wurczel darjnn baÿssen dτeÿ tag. 
Darnach sol man die wurczel mit dem eþsig sieden. 
also das der eþsig halb ein siede. Darnach sol er 
den auþtrucken durch ein thůch. und denn 
darunnder müschen hônig auff sechþ lot. und 
åber sieden biþ dz der eþsig auch wol ein 
siede. Dises sol man alle moτgen trincken als 
lang das weret nŭchtern. es hilfft fast wol. (Wer 
beÿ jm tregt die wurczel. der gewynnet den 
blůtgang nicht. dem selbigen thůt auch der 
krampff nichcz. 

(Item. Gelbe lÿlgen wurcz hat ein verczerliche 
natur. und ist bestopffung der gelÿder lebern und 
milczes auffthůn. wôlche bestopffung von kelte 
kommet. (Item. Gelbe lÿlgen wurczeln gelegt in 
wein der wein ist gůt wider die voτgeschτibnen 
weetumb. lebern und milczes. Und ist gůt wider 
die geelsucht. Und für dise kranckeÿte ist auch 
dises trancke gůt also gemachet. Nÿmme gelbe 
lilgen wurczel. und hÿrþ zunggen und endivien 
und sŭþs holcz und kôτbyþ samen oder kerenn 
mitt wasser gesotten. und durch geschlagen. und 
sŭþs gemachet. 

(Item. Gelbe lÿlgen wurcz mit wein gesoten. ist 
gůt wider weetumb der můter. so die fruw darauff 
siczen ist. (Item ist auch gůt wider bestopffung 
des harmes geelbe lylgen wurczel mitt wein 
gesotten. davon offt genüczet. 
__________ 

hyrszwurcz xxii ca 

Ambτosia latine et grece. 

(Der meister Diascoτides spτicht. das do seÿ 
zweÿer hant hirþwurcz. die kleiner und die 
grôþser. dise beÿd haben ein natur. und (. c. 
ij. ) (41) ein gestalt allein die wurczel 
ungeleich sind. wann die grôsser hat lenger 
wurczeln und wenig fasen daran. die mÿnder hat 
ein kleine wurczeln und vil fasen daran. 
Diascoτides und Pandecta spτechen. das ambτosia 
ist in der gestalt und natur des beÿfůþs. 

(Die meister spτechen. dz hÿrþwurcz seÿ heÿþ 
und trucken von natur. und hat subtile krafftte 
zů wunden. Dises kraut geleychet an der gestalt 
der růten. (Platearius spτicht. Wer gewundet 
wirt von fallen oder von stossen. od wie dz sein 
mag. dem sol man die wunden wåschen mit wein und 
sol jm dem ein leÿnen thůch darauff legen. und 
sol das kraut in einem wasser sieden. und dz 
wasser wol auþ dem kraut trucken. und sol das 
also warme auff das leÿnen thůch legen. und 
senfft bÿnden. dz benymmt d wunden schweren und 
heÿlet sÿ. und so die wund beginnet zů heÿlen. 
so sal man dz thůch herab thůn. unnd sol das 
kraut an dem thůch auf die wunden legen. so 
heÿlet sÿ. Weer in dem leib wund wår von fallen 
od sunft. d bulfer dises kraut unnd trincke das 
bulfere des ersten in warmem wasser. so jm baþ 
wirt so trincke er des bulfers in warmem wein. es 
hilfft. Hÿrczwurcze ist ein beylsam kraut. unnd 
hat sein tugent an d wurczel und an dem kraut. 
(Dises gebulferet und auf ein durchgestochens 
hÿren gelegett. zeühet das auff stund an 
zůsamen. und heÿlet es on schaden. und ist gůt 
zů allen frischen wunden diþ kraut und wurczel. 
(Item Ambτosiana ist gůt wider dz gicht 
genüczet. Nymme ambosian. und schlüsselblůmen 
und spτinckwurcz. ÿegklichs ein lot. cubeben 
sammen ein quintim. mit wein gesoten und mit 
zucker sŭþ gemachet. ist darzů gůt. (Dises 
tranck ist gůt wider die abnemung d spτach 
genant paralisis lingue. domit den mundt 
gewåschen. darumb ist d tranck gůt für den 
schlag. genant apoplexia. (Item Ambτosian ist 
gůt wid die wassersucht und geelsucht genant 
ÿdτopisis. und ÿctericia. mit wein gesoten mit 
eppich und petersilgen samen vermenget. 

Darnach sol man nüczen billen von reubarbar. 
darnach sol man gebτauchen ein sterckung genant 
dilacca. (42) 
__________ 

Roszmaryn xxiii ca 

Anthos grece. et latine. 

(Der meister johannes mesue spτicht. das rosmarin 
seÿe heÿþ und trucken an dem dτitten grade. 
Serapio in dem bůch aggregatoτis. spτichet. das 
rosmarin habe bletter nahent als der fenchel. dann 
das sÿ bτeÿtter seind an der rosmarin unnd 
grôber. und haben gůten gerauch. unnd die lenge 
des stammens ist eines arms oder wenig mer. Und 
spricht auch das rosmarin auff dem gipffel habe 
ein weysses semmlein die wurczel ist weyþ. unnd 
hat auch einen gerauch wie weÿrach. (Der meister 
Galienus spricht. das roþmarin habe in jme gar 
groþ tugent. (Dises kraut und hÿrczung geleget 
über nachte im wein. und den getruncken. benymmet 
die geelsucht. (Der safft von roþmarÿn 
gemüschet mit hônig ist auch fast gůt genüczet 
den tunckeln augen. 

(Der meister Diascoτides spricht. das von 
roþmarin gemachet ein pflaster. und sunderlichen 
von den bletern. ist fast gůt dem der do hat 
feüchtblattern hÿnden in dem afftern. wann es 
weÿcht und heylet seer. (Die wurczel von 
roþmarin gestossen. unnd auch gemüschet mit 
hônig und auff die geschweer gelegt weÿchet sÿ 
zůhand. (Die wurczeln geleget in wein mit kraute 
tag und nacht. genant paritaria. gesoten und den 
getruncken. weÿchet den bauch. und benymmet jm 
daz wee. (Und ist auch also gůt den gifftigen 
bÿssen an dem leÿb wo die sein mügen. (Also 
genüczet mit beÿfůþ vermennget. machet wol 
hårmen. und foτderet die frauwen an jrer 
kranckheÿt. (Die blůmen von roþmarin sol man 
nemen. und sÿ bÿnden in ein weisses thŭchlein. 
und sÿeden in wein und den trincken nŭchtern 
oder des abents der benymmet vil sücht in dem 
leyb und mit namen den frauwen an den bτüsten. 
(Die blůmen gebulferet und die in warmem wein 
getruncken. machet frôlich gemŭt. und stercket 
die natur und das geblŭte. und behŭtet den 
menschen voτ zůfålliger kranckeÿt. 

(Von dem holcze gebτennet kolen. und von den 
stengeln. und die gebulferet. das bulfer in ein 
seÿden thŭchlein vermachet. und die zeen domit 
gerÿben. sÿ werden davon frÿsch und weÿþ. und 
tôdtet die wŭrm darjnn. (Item. Wer das kaltt wee 
het. d neme der rÿnden von roþmarin. und mache 
davon einen rauch. und lasse den geen in die 
nasen. er genÿset. (Die wurczel gesoten in 
eþsig. und die fŭþ domit gewåschen. behŭtet 
den menschen doselbst voτ geschwulst unnd voτ 
dem bodogram. (Wer nŭchter ÿsset der blůmen mit 
hônigsam und mit ruckem bτote. der ist sicher 
für die dτŭsen und geschwere und für 
zůfallende kranckheit. (Item. die bleter von 
roþmarin vertreÿben den krebþs. darauff 
geleget. (Item. Ein lôffel (. c. iij. ) gemachet 
von roþmarin holcze. was man domit ÿsset das 
schmecket gar wol. und machet auch den menschen 
lustig und frôlich. (Item. Wer nit lustig wår 
zů essend. der siede roþmarÿn in wasser und 
trincke des. und müsche seinen wein domit. er 
wirdt gar lustig. (Wer geschwollen wår an dem 
leÿbe wo das wåre oder das gegicht håte. der 
sÿede die bleter in wasser. und lege sÿ in ein 
dünnes leynens tŭchlein. und bÿnde das darauff. 
er genyset zůhandt. (Wer von hycze grossen durst 
leÿdet. der sol sein getranck müschen mit wasser 
do roþmarin jm gesoten seye. und granat ôpffel. 
es hilfft on zweÿfel. (Das bulfer von den blůmen 
also dürτ gestossen. und auch in weÿchen eyern 
geessen. stercket auch fast die natur des 
menschen. und machet auch domitt gar gůt 
geblŭte. (Roþmarin kraut dτeÿ oder vier handt 
voll geton in ein fåþlein do fünff od sechþs 
vierteÿl weins ein geet. und darunder gemüschet 
hagen bůchen spån. unnd auch gůtten most des 
besten. und den darjnne lassen vergeeren. (Des 
weins getruncken des moτgens ein gůten trunck. 
des geleÿchen des abends. der machet auch gar 
gůtt schôn geblŭte in dem menschen. und 
bτinget gar grossen luste zů essen. ( Und machet 
auch domit gar frôlich. und vertreÿbet auch alle 
jnnerliche gebτesten. die do kommen von bôser 
feüchtigkeyt. (Und stercket auch fast seer dem 
menschen sein krafft. und benymmet auch gar vil 
onmåchtigkeiten. (Item. in den apotecken do 
machet man auch ein electuarium. das ist genant 
dyanthos. dises ist auch zů allen kranckheÿten 
gar gůt und auch besser und natürlicher 
genüczet. (Item. Roþmarin kraut mit wilden 
bolleÿ oder steinmÿnczen in wein und baumôle 
gesoten. domit des menschen kôτper geschmieret. 
ist schweÿþ bτingen. und ist auch gar gůt der 
schweÿþhalb wider wasser süchtung. Und 
roþmarin und rauten gesoten in wein. mit wenig 
pfeffer gemenget ist auch gůt genüczet wider die 
fallenden sucht genant epilentia. (Auch roþmarin 
in wein gesoten mitt dyanthos vermennget. ist auch 
gar gůt wider onmåchtigkeyt. genant sincopis. 
(Item. Roþmarin mit bertrum genant piretrum. in 
wein gesoten ist gůt wider die groþkeÿt des 
zapffens. den mundt domit gegoτgelt. 

( Item. Roþmarin unnd melisse in wasser gesoten. 
die můtter domit gereyniget. machet sÿ 
leychtlich fruchtbar spτicht Serapio. 
__________ 

Boberellen xxiiii ca 

Alkekengi grece et latine. 

(Der meister Serapio spτicht das dises krautes 
tugent seÿ in der frucht. und nit an dem kraute. 
Die frucht ist gestalt wie ein kirþ. und ist rot. 
unnd hat ein haudt darüber geleÿche als ein 
spÿmen wôppen. Die frucht ist trucken und kalt 
an dem zweÿeten grad. (Diascoτides. boberellen 
geessen des abents so man schlaffen wil geen. 
dτeÿ oder vÿer on gefårlich. sind gůt dem 
fŭþsweetumb. genant bodogra. (Und zeühet. vil 
bôser feüchtigkeit von dem menschen durch den 
harm. Und also genüczet machet sÿ fast wol 
hårmen. und sind sunderlichen gůt für den 
stein. und dÿse frucht wirdet gemüschet gar in 
vil erczeney. und sunderlich wider den stein 
weetumb. (Boberellen frucht sind auch gar gůt 
gebτauchet der bôsen lebern blasen und lenden. 
und benemen alles jr wee mit petersilgen wurcze 
und steinbτech vermenget. in wein gesoten. (Das 
kraut von boberellen ÿsset man nit. sunder es 
soll gebτauchet werden zů pflasteren. die do 
dienen zů feüchten wunden. (Der saffte von 
boberellen gestrychen auff die geschwere heilet 
sÿ zůhandt. (Und des saffttes getruncken. ist 
gůt den jnnerlichen geschweren. Und zerteÿlet 
das gelebert blůt in dem leÿbe. (Item. Von 
boberellen werden gemachet trocisci in der 
apotecken. die dienen auch fast dem die stein 
weethumb habend. genant calculosi. Und 
sunderlichen sind dise trocisci gůtt flegmaticis. 
das sind die. die volleτ feüchtung sind. und 
aller andern dÿe der complexion nit sind dienen 
die boberellen oder was darvon gemachet wirt gar 
nichtz. (Und darumb sol ein ÿegklicher arczt oder 
krancker auffmerckung haben. was seiner natur 
bekommenlich seÿ. Und darumb hat got d 
allmåchtig manig kraut lassen werden. nit darumb 
das ein ÿegklich kraut gůt seÿ allen mennschen. 
sunder allein dem menschen der solichs darff zů 
seiner not turfft. Als kreüter die do kalter 
natur sind die hÿcze domit zů benemen. und 
hÿcziger natur dÿe keltte domit zůbenemen. Und 
dar (. c. iiij. ) umb sol man nit nüczen kelten 
zů kelte. und hÿcze zů hicze. wann die süchte 
davon gemeret werden und nymmermer kommen zů 
gesontheÿt. Als uns beschτeÿben Avicenna und 
Galienus in jren bŭchern manigfaltigklich. 
__________ 

meysterwurcz xxv ca 

Astrens grece. arabice Meu. latine Anetum agreste. 

(Plinius in dem capitel Meu. spτicht. Das 
meisterwurz seÿe heÿþ und trucken an dem andern 
grad. (Das kraut an der meisterwurcz ist scharpff 
und dünn. und hat einen weÿchen styl. und ist 
långelat. und hat wurczeln die sich fast 
auþτeÿten. und sind knodat und lang. und haben 
einen gůten gerauch. unnd wenn man sÿ keüwet in 
dem munde so zeühet sÿ feüchtigkeit an sich 
geleÿch dem bertram. (Diascorides spτichet. das 
die tugent der meisterwurcz fast gůt seÿ. 

(Die wurczel gesoten in wasser und das getruncken. 
treÿbett auþ gar vil feüchtigkeit von dem 
menschen. und benÿmmt auch daz lenden wee. (Dem 
zů geschwollen magen sind sÿ gůt. die genüczet 
mit wein. und ist auch reÿnigen den frauwen jr 
můter genant matrix. daz sÿ dester ee mügen 
empfahen von dem manne so thůnd darzů melisse 
und beÿfůþ. (Wer die misch farbe het. d trincke 
des safftes dises krautes mit tausent guldin 
vermenget genant centaurea. er genÿþt. 
(Meisterwurcz mit geτsten mel gesoten und ein 
pflaster davon gemachet. und geleget über die 
schwarzen blatern. weÿchet und heÿlet sÿ. (Wer 
das kaltt wee håte wôlcherleÿe das wåre. der 
stosse dises krauts ein hant vol oder zwů. und 
thů darüber gůten wein auff ein halbe maþs. 
unnd lasse den steen über nacht. darnach seÿhe 
den wein ab und thů andern wein darüber. und 
lasse jn steen als voτ. und thů das vier oder 
fünff nacht. und trincke do des weins alle mal 
einen trunck er genÿset on zweyfel. (Weer des 
safftes trincket dem zeühett es vil feüchtigkeit 
auþ dem haubt und machet es jm leychtmŭtig. 
__________ 

schlehensafft xxvi ca 

Accacia grece et latine. arabice Altarti. 

(In dem bůch genant circa instans. in dem capitel 
Accacia do steet geschτiben dz er sey kalt und 
trucken in dem dτitten grad. Pandecta spτicht. 
dz schlehensafft sey kalt in dem zweÿeten grad. 
und trucken in dem dτitten grad. (Item 
schlehensafft weret ein ganczes jar unverseert an 
seiner krafft. (Paulus. wôlchem d hÿnderst darm 
auþ gieng d sol den bestreichen mit 
schlehensafft. er geet widerumb hÿnein. (Item. 
des geleÿchen mag man thůn den frawen den jr 
můter herfŭr geet. 

(Der meister Serapio in dem bůch aggregatoτis 
spτichet. das schlehensafft gemachet werd von der 
frucht schlehen genant. und dises geschicht so sÿ 
nit gar zeÿtig sind. (Der wirdig meister Avicenna 
spτicht. das schlehensafft stopffe das geblŭte 
das zů seer fleüsset. und ist gůt dem d do hat 
das rot. Und benÿmmt dem frauwen jr blůmen die 
zů seer fleüþt. (Schlehensafft stercket das 
gesicht. und benÿmmt den fluþ der augen. 
(Diascoτides spτicht. das schlehensafft den 
hÿczigen leÿbe fast wol keltte. und beneme die 
unnatürlichen hÿcze. Und darumb bestopffet sÿ 
und trücknet den leÿb von flüssen. (Galienus in 
seinem sechþten bůch genantt simplicium 
farmacarum. in dem capitel Accacia spτichet. das 
dez safft geschmÿeret auff ein gesundes gelÿd. 
das wirt zůhandt trucken und dürτ. 
(Schlehensafft ist fast gůt genüczet für das 
heilig feüwer. od für ein entzůndet gelÿde. 
(Den schwerenden augen von hÿcze darüber 
gestrychen kület fast wol. (Schlehensafft 
gestrÿchen an die ende do einer kein har begeret 
zehaben. machet die selben stat kal und gladt. 

(Item Schlehensafft mit wegbτeyte safft 
vermennget. ist gůt wider den blůtgang der 
naþen. (Item. Schlehen safft mit dτaganto und 
mummia in einen eÿeþweÿþ vermenget. unnd auff 
den magen geleget. und ist gůt wider das brechen 
genant vomitum. 
__________ 

Das geel semlein in den rosen xxvii cap 

Antera latine et grece. 

(Paulus. Diser same ist gůt genüczet den geenden 
die zůseere zů stůl geen. und die sich zů seer 
bτechen. den gebulferet und das eingenommen mit 
hôner bτŭe. 

(Dises bulfer ist fast gůt genüczet für flüþ 
der feüchtblattern. das darauff gestreüwet. 
(Item dises bulfer gemüschet mit eþsig und also 
geleget auf ein blůtende wunden. als do ein 
pfeÿle oder nagel auþgezogen ist. stellet die 
zůhandt. (Item dz wasser von disem samen mit 
wegbτeÿte wasser distilleirt. und auch des 
getruncken. stillet dissinterion. das ist der rote 
blůtganng. (Auch dises den frawen menstruum 
behendigklich. (Diser same ist auch kalt und 
trucken an em andern grad. (Item. Diser same ist 
auch gar gůt wider den blůtfluþ auþ der nasen. 
also genüczet. Nÿmme des rosen samen ein lott. 
tracken blůt terτe sigillate boli armeni. 
yegklichs ein quintin und menge das auch zůsammen 
mit eyeþ weÿþ. und menge darzů haþenharr 
gebulfert. unnd lege dise in die naþlôcher. sund 
zweyfel es stellet den blůtgang darauþ. 
__________ 

mauszoτe xxviii Ca 

Auricula muris latine. Anagallus grece. vel 
mÿoschais. vel xantalia. arabice ÿppia. 

(Serapio in dem bůch aggregatoτis in dem capitel 
anagallus. idest auricula muris. spτicht das 
mauþoτe hat subtile kleÿne bletter. unnd hat 
auch eþte dÿe sind vier ecket. und tregt samen 
geleÿch dem coτiander. Und daz kraut ist zweyer 
hand. eins hat blůmen die sind von farben 
rôtelat und ist der man. daz andeτ hat blůmen 
die haben hymmelfarben. und das ist die frawe. und 
wachþen auch beÿde gar geren an dem steinigen 
enndenn. unnd auch an den kalen bergen. (Galienus 
in dem sechþchten bůch genant simplicium 
farmacarum. in dem capitel Anagallus. spτichet. 
das sÿ beÿde von natur gar trucken sind. und 
auch ein kleine wÿrme in jn haben. (Diascoτides 
spτicht. das mauþoτe auch gar gůt sey den 
wunden aussen an dem leybe. und lassen die nit 
schweren. darüber geleget. 

(Item. Den safft von meüþôτe in dem munde 
gehalten benymmet den zanschweren. (Meüþoτe 
safft und schel wurczel wasser. gemüschet mit 
hônig. ist fast gůt den tunckeln augen. darauff 
geleget. (Item. Ein pflaster gemachet von 
meüþoτe. und von wulle mit wein gesoten. und 
geleget auff den afftern für dem leyb geet. 
hilfft auch das er wider an sein rechte stat 
kommet. (Der safft von meüþoτe in die oτen 
gelassen. benymmet auch das sausen darjnn. und 
treÿbt auþ die wŭrme in den oτen. (Den safft 
in die naþlôcher gelassen. machet nÿesen uud 
reÿniget das haubte von bôser feüchtung. (Der 
meister Serapio spτichet. das Anagallus. das ist 
meüþoτe. die do blůmen haben geleÿch der 
farbe des hymmels seye fast gůt für dem afftern 
d für den leÿb geet. darauff geleget geleÿch 
als ein pflaster. Und spτicht auch. das die 
meüþoτe mit den roten blůmen sej von natur an 
sich ziehen. Darumbe mag man sÿ bτauchen wo ein 
pfeyl oder doτn in einem gelÿde steckt. zeühet 
auch meüþoτ senfftigklich auþ. darauff geleget 
geleych als ein salben od ein pflaster also 
gemachet. Nymm meüþoτ safft. und dÿptam safft. 
unnd magneten stein gebulferet mit schweÿnem 
schmalcz. vermengt in einer salben weyse. (Item. 
Meüþoτe und auch gundelreben gestossen oder 
gequetschet. und in die oτen gethon. ist wider 
zeen weetumm. (Item. Meüþoτ safft genüczet. 
ist auch gar gůt wider gebÿþs der fenenygen 
gethiercz. (Item. Meüþoτsafft mit hônig wasser 
vermenget. ist auch gůtt wider den bauchweetumb. 
(Auch ist meüþoτe safft mit wein gesoten. gůt 
wider die fallenden sucht. (Item. Meüþoτe unnd 
sprinckwurczel und kümmel gesoten in wein. mit 
wenig hônige oder zucker vermenget. davon 
genüczet. ist gůt wider das darmgegicht. 

