isquichtin tlachichiuhque in moteneoa tulteca 
teucuitlahoaque tlatecque. 

Auh in iehoantin achto motenehoa, in 
teucuitlaoaque, in teucuitlapitzque. Auh in 
iehoantin, in, teucuitlaoaque, nononqua quiztica, 
xexeliuhtica in intlachioal, in intultecaio. 
Cequintin motenehoa tlatzotzonque: iehoantin in 
can ie no inchiuil, teucuitlatl quitzotzona, 
quicanaoa, tetica cana quipatlaoa: inic cana 
monequi mopetlaoa, motecanaoa. Auh in ce quintin 
moteneoa tlatlaliani: in iehoantin uel tulteca 
moteneoa. Auh inic noqua cate: ca vntlamantli in 
intequjuh inic nonqua monotza. 

In iehoantin teucuitlaoaque: in ie uecauh iehoatl 
inteouh catca, iehoatl quimoteutiaia in totec: 
cexiuhtica in quilhuiquistiliaia, in 
quimauiztiliaia, in ompa iteupan, itocaiocan 
iopico: ipan in tlacaxipeoaliztli. 

Auh in icoac ce tlacatl mochichioaia, 
quimixiptlatiaia totec: conmaquiaia in ieoaio 
malli, in icoac quixipeoaia inic moteneoa 
tlacaxipeoaliztli. Auh iui, in, in mochichioaia, 
iteuquecholtzon, itlauhquecholtzon contlaliaia in 
icpac: iuhquinma itzoncal pohuia in tlacoihuitl 
teuquechol: ioan iteucuitlaiacametz, ioan 
iteucuitlanacoch, ioan ichicaoaz cacalacaia, 
imaiauhcampa quitzitzquiaia : in icoac tlalpan 
quitilquetza cacalaca, ioan ichimal ietineca 
teucuitlaanahoacaio: auh in icac tlatlauhqui, ioan 
mocolichiuh colihuitl in isco quitzetzelo, ioan ei 
mani in iamapan quimamaia icampa cuecuetlacatiuh: 
ioan itzapocue, mochi tlaco ihuitl in tlachioalli: 
ieh in moteneoa chilchotic quetzaluitztli, 
tlauipantli, i cuecuentitoc inic tlacencaoalli, in 
izquican icac tlacoihuitl, ioan iiehoacozqui, 

__________ 

teucuitlatl in tlatzotzontli, in tlacanaoallj ioan 
itzapoicpal. Auh inic quitlamaniliaia: 
centlamantli tlascalli in quichichioaia, itoca 
uilocpalli, amo nestamalli in tlamantli, can 
tlaoltestli, iotestli in quichioaia, in 
quitlascalohoaia, mochi ocholli quimacaia: ioan in 
isquich achtopa mochioaia suchiqualli, ioan in 
iancuican cueponi suchitl, mochi achtopa ispan 
quicaia inic quimauiztiliaia. 

Auh inic tetlattitiaia, mitotiaia, momamamantinemi 
in ichimal: ioan quitilquetztinemi in ichicaoaz. 
Qatepan quinecaliltiliaia, cauiltiaia cequintin, 
ompa concaoaia in itocaiocan Totecco: no ompa 
ihcaca ixiptla in totec tetl in tlaxixintli 
moquetzticaca: ompa moiaoaia in isquichtin 
cahuiltiaia: in onnecaoaloc cahuiltia totec: niman 
ie no cuel ie ic tepan cacalaqui, mochi tlatl 
quinotza in maceoalti: conilhuiaia in cihoa 
totectzin, ma oc ie nican timouicatz: niman ic 
quioallalilia in itzapoicpal, nouian 
quichieltiaia, ioan quioalmacaia, ispan quioalmana 
in uilocpalli, in ica ochioaloc, anoco ocholli, 
centlalpilli, ontlalpilli: ispan quioallalilia, 
ioan in cafo tlein tlaqualli ipan oacic, in 
oquipantili mochi quimacaia: auh amo quiquaia, can 
tequitl ispan onquica, concuiliaia, conjcoaniliaia 
in quiuicatinemi in quitlacuexanilhuiaia: inic 
tepan cacalaquia. 

Auh in iuh nenca, y, cenpoalilhuitl, in 
onactinenca ehoatl: icoac moueuelohoaia, 
motlatlaliaia, moxixitiniaia, in icoac 
ehoatlatiloia, inic cempoliuj imehoaio, 

__________ 

in isquichtin mamalti in oquixipeuhque, oztoc 
conmamaiahuia: ipan in mochioaia, y, tocoztontli. 
Auh in ompa iteupan totec, in jtocaioca, iopico: 
ompa onhuiia, in aquin iscocoiaia, ompa iuic 
monetoltiaia inic quipatiz, anoco quitotiz in 
ichan tecoanotzaz, tetlaqualtiz quichiuiltiaia 
itilma, itoca tentlapalli. 

__________ 

Inic castolloce capitulo: onca mitoa, in iuhquj ic 
tlachichioa, i iehoantin teucuitlapitzque. 

In iehoantin teucuitlapitzque: in tecultica, ioan 
xicocuitlatica tlatlalia, tlacuiloa: inic quipitza 
teucuitlatl, in coztic, ioan iztac: inic 
ompeuhtica intultecaio, achto iehoatl tlaiacana, 
quinpalehuia in teculli, achto uel quiteci, 
quicuechoa, quicuechtilia. Auh in oquitezque : 
niman connamictia quineloa achiton cozfoquitl, 
iehoatl in tlaltzacutli in comitl mochioa, ic 
quipoloa, ic quixaqualoa ic quimatzacutilia in 
teculli, ic tlaquaoa, in tepitzaui. 

Auh no quicencauhque, can oc iuhqui in 
quitlatlascaloa: tonaian quimamana, ioan cequi can 
oqu iuh qui tlacoquitlalilli, tonaian 
quitlatlaliaia: omihuitl in oaqui, tepioaqui, 
tepitzoaqui, tepitzaui. In icoac ouel hoac, in 
otlaquaoac: catepan moxixima, mocuicui in teculli, 
ica tepozhuictontli: 

can misnenpehoaltia, moiolcapeoaltia in mocuicui, 
ca mishuia, moiolhuia, inic ipan quicaz, in cacp 
tlein mochioaz, in aco cuestecatl, aco toueio, 
iacahuicole, iacacoionqui, istlan mihoa, 
motlaquicuilo itzcohoatica: niman iuh motlaliaia 
in teculli inic moxiximaia, inic motlatlamachia: 
itech mana in catlehoatl motlaehecalhuia in 
quenami iieliz itlachieliz motlaliz, in aco aiotl: 
niman iuh motlalia in teculli in icacallo, inic 
molinitiez, iticpa oalitztica in itzontecon: moli- 

__________ 

nitica in iquech, ioan in ima, in iuhqui ic 
mamacouhtica: in anoco tototl ipan quic.az 
teucuitlatl, niman iuh mocuicui, iuh moxima in 
teculli inic mihuiiotica matlapaltia, 
mocuitlapiltia, mocxitia: anoco michin in 
mochioaz, niman iuh moxima in teculli inic 
moxincaiotia, ioan motlatlalilia in ipatlania 
iiomotlan, ioan in iuh hicac icuitlapil, maxaltic: 
anoco cuetzpalin: mochioa, motlalia in ima, inic 
moxima teculli: in caco catlehoatl 
motlaiehecalhuia ioioli: anoce teucuitlacozcatl 
iecauiz, chaiaoacaio tencoiollo, tlatlatlamachilli 
tlasuchiicuilolli. 

In icoac omocencauh teculli, in omicuilo, in 
omocuicuic: niman mopaoaci in sicocuitlatl, 
moneloa iztac copalli, ic uallaquaoa, catepan 
moiectia motzetzeloa: inic uel uetzi in itlaiello, 
itlallo, in coquixicocuitlatl. Auh in icoac 
omocencauh xicocuitlatl: catepan itztapaltepan 
mocanahoa, momimiloa ica quanmaitl mimiltic: ie in 
uel xipetztic tetl, in texixipetztic, ipan 
mocanaoa momimiloa. 

In icoac uel omocacanauh: in ca iuhqui tocapeiotl, 
in aoccan chicotilaoac, niman itech motlalia in 
teculli, ic onmisquimiloa : auh amo c,an iliuiz in 
itech motla lia, can ihuian achitoton mocotontiuh, 
motectiuh: inic can ipan oncacalaqui iueuetzian 
onmotlaca, icacalaquian, iaaquian: onmaquia: in 
oncan omocuicuic teculli, tepiton quauhtontli inic 
onmocalotiuh. 

Auh in icoac omocencauh, in ie nouiian itech 
omotlali in sicocuitlatl: catepan teculatl isco 
moteca in sicocuitlatl, uel moteci mocuechtilia in 
teculatl: auh 

__________ 

Auh in ie iuhqui in omocencauh: oc ceppa itech 
motlalia tlapepecholoni, ic moquimiloa 
mocentlapachoa. In oiecauh tlachioalli: inic 
mocopinaz teucuitlatl, inin tlapepechaloni can no 
teculli, no tlanelolli tlaltzacutli, amo cuechtic, 
can papaiastic. In icoac ic omopepecho, inic 
omocenquimilo tlacopinaloni: oc no omilhuitl in 
hoaqui: auh catepan itech motlalia itoca amilotl, 
can no sicocuitlatl: iehoatl in ipiazio mochioa in 
teucuitlatl, inic oncan calaqui, in icoac oatis: 
auh oc ceppa ipan momana, motlalia, itoca tla 
casxotl, can no teculli in tlachioalli, 
tlacomololli : niman iuh mati motlalia in teculli, 
oncan mocasxotia matilia in teucuitlatl, ic 
catepan calaqui itech amilotl: inic oncan 
mopiaziotia, inic ontotoca tlaticpa onnoquihui. 

Auh in icoac omopitz in caco tlein cozcatl 
oiecauh: in izquitlamantli nican omoteneuh, niman 
ic mopetlaoa ica texalli. Auh in omopetlauh: 
ienocuelemotlalxocohuia moteci in tlalxocotl, ic 
maaltia ic momamatiloa in teucuitlatl in omopitz: 
oppa in tleco cal aqui, ipan mototonia: Auh in 
ohoalquiz, oc ceppa ie no cuele ic maaltia, ic 
momamatiloa itoca teucuitlapatli: can no iuhquin 
tlalcoztli moneloa achiton iztatl ic mocencahoa ic 
cenca coztic mochioa in teucui tlatl: auh catepan 
ic mopetlaoa motecpauia, ic uel mocencaoa, inic 
iequene ueuellanestia, pepetlaca, motonameiotia. 

Mitoa, in ie uecauh can oc ie in coztic 
teucuitlatl nenca, in mauiltiaia: in quipitzaia 
teucuitlahoaque, in quichioaia cozcatl: ioan in 
quitzotzonaia in qui 

__________ 

canaoaia teucuitlatzotzonque, in itech monequia 
tlauiztli: aiatle catca in iztac teucuitlatl, tel 
onnenca, fan oc canin necia: uel motlacotlaia. Auh 
in ascan ie no cuele ca moche in iztac teucuitlatl 
quinequi, in coztic ie uel motlacotla. In 
iehoantin teucuitlapitzque, ioan tlatzotzonque, in 
ascan ic tlachichioa: no quinequi in chichiltic 
tepuztli, tel qan tlaisiehecolli, tlatamachioalli: 
in ipan quitlaca iztac teucuitlatl ic caltia, ic 
tzictia. Auh intla can miscahui, mopitza iztac 
teucuitlatl: can tlatlapaca, tzatzaiani in 
tlachioalli, amo uel nouiampa monanamique, 
mocacamapiqui in oncan cafaliuhtiuh, ic 
tlatlamachilli. 

Auh in iehoantin teucuitlatzotzonque: in ie uecauh 
qa. quiscahuiaia in teucuitlatl quitzotzonaia, 
quitealaoa, petlaoa, ioan quiteicuiloa tlilanpa: 
achtopa quimicuilhuiaia in amanteca : auh catepan 
iehoantin quiteicuilohoaia, ica tecpatl, 
quitocatiui in tlilantli, inic tlatecpaicuiloa 
quitotomoloa, quitotomolotihui: itech cantiui in 
quenami machiotl. Â£a ie no iuh tlachichioa in 
ascan: inic cana monequi intlachioal, aco 
ihuitlacuilolli, ihuitlachioalli itech monequi: 
quinepanhuia quimottitia in amanteca, inic 
quitequi, in quexisquich quinamictiuh, 
ihuitlacuilolli. 

In ascan ie ic tlachichioa teucuitlahoaque, 
quinequi in xalli, in xalpitzaoac: catepan 
quiteci, uel quicuechoa, no quineloa in 
tlaltzacutli : niman ic quimana, can oc iuhquin 
quicoquitlalia, inic ipan quicaz inic mocopinaz, 
in qaqo tlein quichioazque: auh omilhuitl in 
oaqui. In icoac ouelhoac: catepan tapalcatica 
mischichiqui, mixiqui, motapalcauiia, 
motapalcachichiqui, motapalcaichiqui, inic 
misxipetzoa: niman ic moxima mocuicui 
tepuzhuictica: in iuh omoteneuh cecni, aco 
omilhuitl, anoco eilhuitl in mocencahoa in 
moiectilia 

__________ 

In icoac omocencauh: niman teculatl isco moteca, 
ioan tzacutli ic onisxipetziui: ic niman mopaoaci 
in xicotlatl, moneloa in iztac copalli, in iuhqui 
omoteneuh: in oceuh, in omoiecti, niman mocanaoa 
itztapaltepan, quanmatica momimiloa: ic niman 
itech motlalia, itech mocalohoa in tlatlalilli, 
coquitl inic mocopinaz teucuitlatl: in caco tlein 
mochioaz, in aco Jarro, anoco tlapopochhuiloni, in 
quitocaiotia perfomador, ic micuiloa, ic 
motlatlamachia in qualli tlacuilolli: 

oc cenca ie quimati in xicocuitlatl, oc cenca ie 
tlahuica inic tlacuilolo, inic tultecatioa: ca tel 
achto cecni mocopina in xicocuitlatl. In icoac 
ouel mocencauh: ipan onmopachoa in tlacopinaloni: 
ca oncan ca icopinaloca in isquich tlamachtli, in 
aco totoatlapalli, anoco suchitl, anoco 
quilatlapalli, in caco tlein qualnezqui 
tlacuilolli ic onmopachotiuh ic onmocalotiuh 
quauhtontli qui tocaiotia quauhuitztli, aco 
omilhuitl in iectia in moiectlalia. 

In icoac omocencauh, in onouiiampa mocalo xico 
cuitlatl: niman ic isco moteca in teucuitlatl: in 
ohoac, ie no cuele itech motlalia in 
tlapepecholoni, in ca papaiastic teculli, inic 
mocenquimiloa in tlacopina loni, aco omilhuitl in 
oaqui, niman ic itech onmotlalia in xicocuitlatl, 
in itoca anillotl mimiltic, achtopa momimiloa: 
iehoatl ipiazio mochioa in teucuitlatl, inic oncan 
calaqui. 

Auh in omotlalli anillotl, ie no cuele ipan 
momamana in tlacasxotl in oncan atiiec 
teucuitlatl. In icoac ie iuhqui in omochi 
mocencauh: niman ic tleco mo tlalia mocentotonia: 
oncan quica oncan tlatla in xico cuitlatl in 
tlatic omotlalica. In icoac oquiz, in otlatlac 
xicocuitlatl, niman moceuia, ic ie no cuele pani 
onmoteca in xalli, can papaiastic: icoac iequene 
mopitza, 

__________ 

oncan oncalaqui in tlecomic, ipan onmotlalia in 
teculli: auh in teucuitlatl in oncan calaquiz, 
nonqua tlemaco matilia: 

oncan tlami, y, inic iecaui tlachioalli. Auh in 
otlacat, in omopitz, in oquiz tlachioalli: niman 
motlasxocohuiia tepuzcaxic, ipan moquaqualatza: 
auh intla cana otzatzaia oihitlacauh tlachioalli, 
canioca oncan mopapatia ic mocaloa in tlacaloloni: 
auh catepan ic michiqui, iuhquinma tepuztli, ic 
mopetlaoa: oc ceppa tlalxocotitlan calaqui 
motlasxocohuia, ic catepan mocencahoa, motecpahuia 
inic uel mopetlahoa. 

__________ 

Inic castolli omome capitulo: vncan mitoa in 
tlatecque in quichichioa tlacotetl. 

In iehoantin tlatecque, in ie uecauh in inculhoan, 
in intahoan catca: nahuintin in quinmoteutiaia 
diablome. Inic ce, itoca, chicunaui itzcuintli, 
ioan itoca papaloxaoal, ioan tlappapalo ic eteisti 
itoca. Auh inic ome inteouh catca: itoca 
naoalpilli. Inic ei itoca ma cuilcalli. Inic nahui 
itoca cinteutl. In izquintin in, can cenquicaia in 
imilhuiuh: nahuistin ilhuiquistililoia: auh in 
iehoatl ipan ilhuiquistililoia, ipan quimattihuia, 
in icoac moquetza cemilhuitlapoalli in itoca 
chicunaui itzcuintli. 

In iehoanti achto moteneoa inteouh in itoca chicu 
naui itzcuintli papaloxaoal tlappapalo cihoatl: 
inic mochichioaia, inic michiuh ipapaloxaoal ic 
necia in itoca in immaiauhcampa quitquiticaca 
imacpaltopil : auh in iopuchcopa ichimal ieticac 
inic tlacuilolli ichimal itech icac ce icxitl, 
ioan iteucuitlanacoch, ioan 
iteucuitlaiacapilpalouh, ioan iuipil tlappoiaoac: 
qan. no iuhqui in icue, itzcac, can no chichiltic 
(inic mitoa itzcac) tlaitzcoaicuilolli. 

In izquintin cecenme tlaca quinmixiptlatiaia: iz 
quintin miqui, in icoac ilhuiquistililoia. 

Auh in iehoatl naoalpilli: can iuhquin cuestecatl 
ic mochichioaia, moquatzitzintiaia, quatatapatic, 
quatzomatic, quapacoltic, moquaxelolti: ioan 
teucuitlatl in isquatechimal isquac manca,ioan 
inacazpipilol teu cuitlatl, ioan ihuitopil, ioan 
ichimal ihuichachapanqui nauhcanpa ioan ixicol: 
can tlappoiaoac tenchaiaoac 

__________ 

Auh in macuilcalli no toquichtin in quimixiptla- 
tiaia: inic mochichioaia, moquachichiquilti, 
quetzalli in iquanepantla uipantoca, in 
iquachichiquil, teucuicrown tlatl in icanahoacan 
quimomamanili: auh in icozqui quappaiaoalolli, 
tecuciztli, no ihuitopil, ioan ichimal 
tlauhtemalacaio: auh c.an no motlaofac, no 
chichiltic in icac. 

Auh in cinteutl, no toquichtin in ipan mixehoaia 
ixiuhxaiac, ioan ixiuhtlanes, ioan iaiauhxicol 
texotli, iuhquin tlalpilli, ioan iecacozqui: ioan 
itlapech quihis tlaliliaia, oncan oalitzticatca, 
motenehoa icmcal: can moche in toctli 
quixacallaliliaia, ioan ipo^ulcac, can iztac, 
potonqui inic tlatlapilli. 

In nahuintin y, iuh quitoa, ca iehoatl intech 
quitlathe miaia in tultecaiotl; iehoatl 
intlachioal, in tezcacatl, tentetl, ioan in 
nacochtli, in itznacochtli, in teuiloobsidian, 
nacochtli, apoconalnacochtli, iztac nacochtli: 
ioan in ie mochi cozcatl, in macuestli, inic 
micuiloa, inic moof teicuiloa chalchiuitl: ioan 
inic momamali, inic mopedrilling, tlaoa, iuh 
quitoa ca iehoatl intlachioal intlanestil. 

Auh in icoac, y, in imilhuiuh quicaia: in iueueio- 
hoan, in isquichtin tulteca tlatecque, ioaltica 
quincuisong catiaia quitozcahuiaia in ie oallathui 
miquizq, in izwere quintin teixiptlahoan mochintin 
papaquia, ilhuitlamatia. 

Auh inin mochioaia, ompa xochmilco iehica in isthe 
quichtin tlatecque, ompa oallaque in inculhoan, in 
intahoan: ompa nelhoaioticate ompa antica in 
innelhoaio: ca inquizcan iniolcan. 

In tlatecque, tulteca: inic quitequi in iztac 
teuilotl, ioan tlapalteuilotl, ioan chalchiuitl, 
ioan quetzalitztli, 

__________ 

ioan teuxalli : ioan tlaquaoac tepuztli. Auh inic 
quichiqui, tecpatl tlatetzotzontli. Auh inic 
quicoionia, inic quimamali tepuztlacopintli: niman 
ihuiian quisteca quipetlahoa, quitemetzhuia: auh 
in ie ic quicencaoa: itech quauitl in quipetlaoa, 
inic pepetlaca, inic motonameiotia, inic 
tlanestia: anoco quetzalotlatl in itech 
quipetlaoa, inic quicenca, inic quiiecchioa in 
intultecaio tlatecque. 

Auh can no iuhqui in tlapaltehuilotl inic mochioa, 
inic mocencaoa: achtopa quimoleoa, quihuipeoa 
tepuztica, in tlatecque, in tulteca: inic iioca 
quitlatlalia in qualli, in motquitica tlapaltic, 
in ilacqui: ca niman iuh quitlalia in campa 
monequiz, in icoac quimoleoa tepuztica: auh niman 
quichiqui, quisteca, ioan qui temetzhuia, ioan 
quipetlaoa itech quauitl in tlapetlaoaloni: inic 
quiiectilia, inic quicencaoa. 

Auh in iehoatl in motenehoa eztecpatl: cenca da 
quaoac, chicahoac, camo ma uel motequi in ica teu 
xalli: ca can motlatlapana moteuiia, ioan 
motepehuilia in itepetlaio, in amo qualli, in 
amono uel mopetlaoa: can iehoatl mocui motemolia 
in qualli, in uel mopetlaoa in eztic, in uel 
cuicuiltic, michiqui atica: ioan itech tetl, cenca 
tlaquaoac, ompa hoallauh in ma tlatzinco: ipampa 
ca uel monoma namiqui, in iuh chicaoac tecpatl, no 
iuh chicaoac in tetl, inic monepan mictia: catepan 
misteca ica teuxalli, ioan motemetzhuia, ica 
esmelir. Auh catepan ic mocencaoa, ic mo petlaoa 
in quetzalotlatl : inic quicuecueiotza, 
quitonameiotia 

__________ 

Auh in iehoatl motocaiotia uitzitziltecpatl: niman 
iuh ioli tlacati, miec tlamantli inic 
mocuicuilohoa: iztac, ioan xoxoctic, ioan iuhquin 
tletl, anoco iuhquin citlalin, ioan iuhquin 
aiauhcocamalotl, c,an tepiton: xalli inic 
michiqui, inic mopetlaoa. Auh in iehoatl 
motocaiotia xiuhtomolli ca no tlaquaoac, camo 
esmillir itech monequi, inic michiqui, inic 
misteca, ioan inic motemetzhuia: ioan inic mo 
petlaoa, inic moquetzalotlahuia, inic 
motonameiotia, motlanesiotia. Auh in iehoatl 
teuxihuitl, ca amo cenca tlaquaoac: can no tepiton 
xalli, inic mopetlaoa inic moiectilia. Auh in uel 
no ic motlanestilmaca motonameiomaca, oc 
centlamantli, itoca xiuhpetlaoaloni. 

